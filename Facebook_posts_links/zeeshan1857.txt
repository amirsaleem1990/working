
##############################
https://web.facebook.com/zeeshan1857/posts/2473199122940655
عمل، جس میں نہ قلب کا اخلاص ہو اور نہ سنت کی اقتداء.... اگلے جہان لے کر جانا ایسا ہی ہے: جیسے کوئی مسافر سفر پر روانہ ہو تو ریت کا ایک توبڑا ساتھ اٹھا لے! تمام راستہ یہ اس کا بوجھ اٹھائے گا مگر وہ اس کو دھیلا فائدہ نہ دے گا!  (امام ابن قیمؒ) ۔۔۔ از ’’ایمان کا سبق‘‘

##############################
https://web.facebook.com/zeeshan1857/posts/2460268280900406
تنبیہہ خداوندی یا ظلم انسانی موجوده زمانے کے تمام مسلم رہنما متفقہ طور پر اعلان کر رہے ہیں کہ تمام دنیا کے مسلمان غیر مسلم قوموں کی طرف سے ظلم کا شکار هو رہے ہیں- یہ بلاشبہہ ایک غلط رہنمائی ہے- موجوده زمانے کے مسلمانوں کے ساتھ جو ناموافق حالات پیش آ رہے ہیں، وه قرآن کے مطابق، تنبیہہ خداوندی کی حیثیت رکهتے ہیں، جیسا کہ اس سے پہلے یہود کے ساتھ پیش آیا- یہ واقعات چونکہ بظاہر کچهہ انسانوں کی طرف سے پیش آتے ہیں، اس لیے ہمارے رہنماوں نے ان واقعات کو مفروضہ ظالموں کے ساتھ منسوب کر کے ان کے خلاف احتجاج اور جوابی تشدد شروع کر دیا- اگر وه ان واقعات کو خدا کی تنبیہات (warnings) سمجهتے تو وه مسلمانوں کو داخلی اصلاح کی طرف متوجہ کرتے- اس کے بعد ایسا هوتا کہ مسلمان اصلاح خویش میں مشغول هو جاتے، نہ کہ شکایت غیر میں- موجوده صورت حال میں قرآن کی یہ آیت ایک خدائی رہنما کی حیثیت رکهتی ہے : یعنی جب ہماری طرف سے ان پر سختی آئی تو وه کیوں نہ گڑگڑائے، بلکہ ان کے دل سخت هو گئے اور شیطان ان کے عمل کو ان کی نظر میں خوش نما کر کے دکهاتا ہے- (6:43) اس کا مطلب یہ ہے کہ جب قوم کے اندر بگاڑ آیا تو اللہ کی طرف سے تنبیہات آئیں- اس وقت چاہئے تها کہ قوم کے اندر محاسبہ کا جذبہ پیدا هوتا اور وه اصلاح خویش کی طرف متوجہ هو جاتے، لیکن عملا یہ هوا کہ انہوں نے خود ساختہ توجیہات کے ذریعے اس مفروضہ ظالموں کا ظلم قرار دے دیا- اس کا نتیجہ یہ هوا کہ وه اپنی غلط سوچ میں اور زیاده پختہ هو گئے- تنبیہہ خداوندی کو ظلم انسانی قرار دینا ہمیشہ شیطان کی تزئین کے تحت هوتا ہے- موجوده زمانے کے مسلم رہنما جو کچهہ کر رہے ہیں، وه اپنی حقیقت کے اعتبار سے، یہی نا مطلوب تزئین ہے- تنبیہہ خداوندی کو ظلم انسانی سمجهنا، بلاشبہہ ایک تباه کن غلطی ہے- الرسالہ، اکتوبر 2014 مولانا وحیدالدین خان ________________ میرا ردعمل اچھی بات بالکل ہی غلط انداز میں۔ جب مسلمانوں پر ظلم و زیادتی ہوتی ہے تو یہ بہت ممکن ہے کہ یہ خدا کی طرف سے تنبیہ ہو۔ لیکن اس سے اس ظلم و زیادتی کی نفی بالکل نہیں ہوتی۔ یہ دونوں چیزیں بہ یک وقت ہوتی ہیں۔ خان صاحب دو بہ یک وقت ہونے والی چیزوں کو ایک دوسرے کے ضد کے طور پر پیش کر رہے ہیں۔ اور مسلمانوں پر بھی یہ جھوٹا الزام لگارہے ہیں کہ مسلمان اس کو سمجھ نہیں رہے ہیں۔ مسلمان اچھی طرح اس بات کو سمجھتے ہیں کہ جب ہم پر زیادتی ہوتی ہے تو یہ ہماری بد اعمالیوں اور کمزوریوں کی وجہ سے تنبیہہ ہے۔ مسئلہ صرف یہ ہے کہ خان صاحب اپنے آپ کو ہی سمجھدار اور دوسروں کو بیوقوف سمجھتے ہیں۔

##############################
https://web.facebook.com/zeeshan1857/posts/2456027121324522
یہ بات شریعت کے اُصولوں میں ھے کہ بہت کم نیکیوں کا مطالبہ از رُوئے قانون آدمی سے کیا گیا ھے  اور  بہت زیادہ نیکیاں قانونی مطالبے کی حدود سے باھر رکھی گئیں ھیں  تاکہ انسان رضاکارانہ طریق پر اُنھیں اختیار کرے ۔۔ ( سیّد ابوالاعلٰی مودودی رح ، از روداد ۔3 )

##############################
https://web.facebook.com/zeeshan1857/posts/2456026257991275
سید مودودیؒ کی یہ تحریر 1952 کی ہے۔ مگر آج کے حالات پر زیادہ منطبق ہوتی ہے، معنویت بڑھ گئی ہے۔۔! ''میری سمجھ میں کبھی ان لوگوں کی ذہنیت نہیں آسکی جو خود اپنے لیے تو اللہ تعالیٰ کی ساری نعمتوں کو مباح سمجھتے ہیں اور دوسرے کسی شخص کا بھی اچھا کھانا اور اچھا پہننا ان کی نگاہوں میں نہیں کھٹکتا، مگر جہاں کسی نے اللہ تعالیٰ کے دین کی خدمت کا نام لیا، پھر اس کا سادہ لباس اور سادہ کھانا اور معمولی درجے کا مکان اور فرنیچر بھی ان کی نگاہوں میں کھٹکنے لگتا ہے اور ان کا دل یہ چاہنے لگتا ہے کہ ایسے شخص کو زیادہ سے زیادہ بدحال دیکھیں۔ شاید یہ لوگ سمجھتے ہیں کہ اللہ تعالیٰ کی نعمتیں صرف انہی لوگوں کے لیے ہیں جو خدا تعالیٰ کا کام کرنے کی بجائے اپنا کام کرتے ہیں۔ رہے خدا کا کام کرنے والے، تو وہ خدا کی کسی نعمت کے مستحق نہیں ہیں یا پھر شاید ان کے دماغوں پر راہبوں اور سنیاسیوں کی زندگی کا سکہ بیٹھا ہوا ہے اور وہ دین داری کے ساتھ رہبانیت کو لازم و ملزوم سمجھتے ہیں، اس لیے کھاتا پیتا دین دار ان کو ایک عجوبہ نظر آتا ہے۔ آپ خود غور کریں کہ ایک شخص اگر ایک موٹر استعمال کرکے کم وقت میں زیادہ سے زیادہ کام کرسکتا ہو تو کیوں اسے استعمال نہ کرے؟ اگر وہ سیکنڈ کلاس میں آرام سے سفر کرکے دوسرے دن اپنی منزلِ مقصود پر پہنچتے ہی اپنا کام شروع کرسکتا ہو تو وہ کیوں تھرڈ کلاس میں رات بھر کی بے آرامی مول لے اور دوسرا دن کام میں صرف کرنے کی بجائے تکان دور کرنے میں صرف کردے؟ اگر وہ گرمی میں بجلی کا پنکھا استعمال کرکے زیادہ دماغی کام کرسکتا ہو تو وہ کیوں پسینے میں شرابور ہو کر اپنی قوت کار کا بڑا حصہ ضائع کردے؟ کیا ان سہولتوں کو وہ اس لیے چھوڑ دے کہ خدا کی یہ نعمتیں صرف شیطان کا کام کرنے والوں کے لیے ہیں، خدا کا کام کرنے والوں کے لیے نہیں ہیں؟ کیا انہیں جائز ذرائع سے فراہم کرنے کی قدرت رکھتے ہوئے بھی خواہ مخواہ چھوڑدینا اور کام کے نقصان کو گوارہ کرلینا حماقت نہیں ہے؟ کیا معترضین کا مطلب یہ ہے کہ شیطان کے سپاہی ہوائی جہاز پر چلیں اور خدا کے سپاہی ان کا مقابلہ چھکڑوں پر چل کر کریں؟ کیا وہ چاہتے ہیں کہ کام ہو یا نہ ہو، ہم صرف ان کا دل خوش کرنے کے لیے اپنے آپ کو فقیر بنا کر دکھاتے پھریں۔ حوالہ: ترجمان القرآن۔ رجب، شعبان ۱۳۷۱ھ ، اپریل، مئی ۱۹۵۲ء'' بشکریہ Kamran Zahid

##############################
https://web.facebook.com/zeeshan1857/posts/2446831915577376
دیکھنے میں آیا ہے کہ فیس بک میں کچھ نیم دانشوران قسم کی مخلوق پیدا ہوگئی ہے جن کی ابھی پڑھنے کی عمر ہے لیکن وہ پڑھنے کے بجائے لکھنے پر لگی ہوئی ہے۔ ان کا حال یہ ہے کہ پاکستان میں کہیں پر بھی کوئی برا واقعہ ہوتا ہے تو پاکستانی قوم کو شدید قسم کی ملامت میں مبتلا کرنے کی کوشش کرتے ہیں۔ ہر برے واقعے کو "قوم" پر منطبق کرتے ہیں۔ اپنی ملامتی نفسیات سے عوام کے اعصاب کو توڑنے کی کوشش کرتے ہیں۔ اچھی طرح یاد رکھیں کہ self image کسی بھی قوم کا عظیم ترین سرمایہ ہوتا ہے۔ ہمیں تہذیبی نرگسیت اور خود ملامتی کے درمیان میانہ روی اختیار کرنا چاہئے۔ نیچے شیخ حامد کا ایک اقتباس پیش کر رہا ہوں۔ ______________________ سفرالحوالی متن میں لکھتے ہیں: ائمۂ سنت اپنے دور کے خطباء کو مسلمانوں کے عیوب برسرِمنبر بیان کرنے سے منع فرماتے، کہ مبادا اس سے کافروں کو بغلیں بجانے کا موقع ملے۔ سبحان اللہ۔ ہمارے ائمہ اپنے وقت کے سوشل سائنٹسٹ تھے۔ ’قومی ملامت‘ اعصاب کو تباہ کردینے والی چیز ہے۔اِس سے عیوب کی اصلاح تو پھر بھی نہیں ہوتی، البتہ قوم کا مورال گر جاتا ہے۔ اور نفسیاتی طور پر یہ چیز قبول ہونے لگتی ہے کہ ’ہم ایک ناکام قوم ہیں‘، جیساکہ اس وقت آپ دیکھ رہے ہیں۔ ایسے طبقوں کےلیے جو اپنی قوم کے حوصلے پست کرکے باہر والوں کا کام آسان کریں، دورِحاضر میں باقاعدہ اصطلاح رائج ہے: ففتھ کالم Fifth Column۔ دشمن کی فوجیں وہ کام نہیں کرتیں جو یہ بیٹھے بٹھائے کردیتے ہیں۔ ہمارے خطباء کی بڑی تعداد نیز دانشوروں کے بڑے طبقے میں اِس وقت یہ لہجے عام ہیں، جس سے متنبہ ہونا چاہئے۔ ہمارا مضمون ’’عوام الناس پر کڑی شرطیں اہلسنت کا منہج بشکریہ Hamid Kamaluddin

##############################
https://web.facebook.com/zeeshan1857/posts/2444005609193340
پوری بات: پہلے دشمن بنانا ہے اور پھر دشمن کو مار کر... ’’دشمن کے بچوں کو پڑھانا ہے’’ Ammar Khan Nasir See more

##############################
https://web.facebook.com/zeeshan1857/posts/2442267366033831
کیا بچے کو سزا دی جاسکتی ہے؟ --------------------------- ہمارے معاشرے میں مدارس اور سکولوں کے علاوہ گھروں میں بھی بچوں کو سخت سزادینا کوئی انوکھی بات نہیں۔ سوال یہ ہے کہ کیا اسلامی قانون کی رو سے والدین یا اساتذہ کویہ اختیار ہے کہ وہ بچوں کو سزا دے سکیں؟ فقہاے کرام اس مسئلے کو یوں دیکھتے ہیں کہ کیا بچے میں اہلیۃ العقوبۃ (سزا اٹھانے کی اہلیت) ہوتی ہے ؟ اس کا جواب وہ نفی میں دیتے ہیں۔ امام سرخسی نے تصریح کی ہے کہ سزا کی اہلیت کےلیے عقل اور بلوغت کی شرط ہے ۔ اس وجہ سے پاگل شخص کی طرح بچے کو بھی سزا نہیں دی جاسکتی۔  تاہم بعض لوگ فقہ کی کتب میں 'تعزیر' کا لفظ دیکھ کر اس غلط فہمی میں مبتلا ہوجاتے ہیں کہ فقہاے کرام کے نزدیک بچے کو تعزیر دینا جائز ہے۔ اس مسئلے کی وضاحت ضروری ہے۔  استقرا سے معلوم ہوتا ہے کہ فقہ کی کتب میں تعزیر کا لفظ تین مفاہیم میں استعمال ہوتا ہے:  1۔ جب وہ بعض جرائم کی سزا پر تعزیر کا اطلاق کرتے ہیں اور کہتے ہیں کہ اس کی مقدار مقرر کرنے کا اختیار حکمران یا قاضی کے پاس ہے تو اس سے مراد 'سیاسہ' ہے  اور سیاسہ کے متعلق فقہاے کرام نے تصریح کی ہے کہ یہ سزا حق الامام ، یعنی حکمران کے حق، کی خلاف ورزی پر دی جاتی ہے۔ یہ بھی فقہاے کرام نے تفصیل سے واضح کیا ہے کہ حکمران کا یہ حق اس کا ذاتی حق نہیں ہوتا بلکہ لوگوں کے وکیل اور نمائندے کے طور پر اسے یہ حق حاصل ہوتا ہے۔ اس لیے اس سزا کا تعلق عام فوجداری قانون سے ہے۔  2۔ حدود کی بحث میں بسا اوقات فقہاے کرام ذکر کرتے ہیں کہ کسی شرط کی عدم موجودگی کی وجہ سے ، یا کسی قانونی رکاوٹ کی وجہ سے (جسے اصطلاحاً شبہ کہا جاتا ہے) ، حد کی سزا نہیں دی جاسکتی تو قاضی تعزیر کی سزا دے سکتا ہے ۔ یہاں بھی لفظ تعزیر سیاسہ کے مفہوم میں استعمال ہوتا ہے۔ البتہ اس تعزیر اور اول الذکر تعزیر میں فرق یہ ہوتا ہے کہ یہاں تعزیر کی مقدار حد سے زیادہ نہیں ہوسکتی جبکہ اول الذکر امور میں وہ تعزیر کے طور پر سزاے موت بھی دی جاسکتی ہے ۔  تعزیر کی یہ قسم بھی فوجداری قانون کا حصہ ہے ۔  3۔ تعزیر کا لفظ فقہاے کرام بعض اوقات تادیب اور تربیت کے مفہوم میں استعمال کرتے ہیں ۔ یہ وہ تعزیر جس کے متعلق وہ بتاتے ہیں کہ یہ بھلے برے کی تمیز کی عمر تک پہنچنے والے عمر کے بچے کو دی جاسکتی ہے ۔ (تعزیر کی ان تین قسموں کی تفصیل کےلیے دیکھیےراقم کا مقالہ بعنوان:  The Doctrine of Siyasah in the Hanafi Criminal Law and Its Relevance for the Pakistani Legal System) تعزیر کی اس تیسری قسم کے متعلق چند اصول نوٹ کرنا ضروری ہے :  1۔ یہ کہ یہ سزا نہیں بلکہ تادیب یا ڈسپلن کرنا ہے ۔ امام کاسانی نے تصریح کی ہے :  و ذلک بطریق التھذیب و التادیب ، لا بطریق العقوبۃ ، لانھا تستدعی الجنایۃ ، و فعل الصبی لا یوصف بکونہ جنایۃ ۔  (یہ تہذیب اور تادیب کے طور پر ہے ، نہ کہ سزا کے طور پر کیونکہ سزا کےلیے جرم کا ہونا ضروری ہے اور بچے کے فعل کو جرم نہیں کہا جاسکتا۔)  آگے وہ مزید تصریح کرتے ہیں کہ جو بچہ تمیز کی عمر تک نہ پہنچا ہو وہ تادیب کی اہلیت بھی نہیں رکھتا:  بخلاف المجنون والصبی الذی لا یعقل لانھما لیسا من اہل العقوبۃ و لا من اھل التادیب۔  (پاگل اور اس بچے کو جو عقل نہیں رکھتا، اسے یہ تعزیر نہیں دی جاسکتی کیونکہ یہ دونوں نہ سزا کی اہلیت رکھتے ہیں اور نہ ہی تادیب کی۔ )  2۔ یہ کہ چونکہ یہ تعزیر سزا نہیں بلکہ محض تادیب کےلیے ہے ، اس لیے تادیب دینے والا نہ ہی زیادہ زور سے مار سکتا ہے (جسے اصطلاحاً 'ضرب فاحش' کہتے ہیں) اور نہ ہی تادیب کے مقصد سے چھڑی کا استعمال کرسکتا ہے۔ علامہ شامی نے تصریح کی ہے:  والمراد: ضربہ بید ، لا بخشبۃ ۔  (مراد ہاتھ سے مارنا ہے نہ کہ لکڑی سے۔)  3۔ یہ کہ اگر ہڈی ٹوٹ جائے یا جلد پھٹ جائے یا جلد پر نشان آجائیں تو یہ ضرب فاحش ہے جسے تادیب نہیں کہا جاسکتا ، بلکہ یہ جرم ہے۔ علامہ شامی کہتے ہیں : و ھوالذی یکسر العظم اور یخرق الجلد او یسودہ ۔  4۔ یہ کہ چونکہ تادیب محض مباح امر ہے ،نہ کہ واجب، اس لیے اسے اس طریقے سے کیا جانا لازم ہے کہ کسی کو نقصان نہ پہنچے ۔  علامہ حصکفی کہتے ہیں: تادیبہ مباح فیتقید بشرط السلامۃ ۔  چنانچہ اگر اس تادیبی کارروائی میں حد سے تجاوز کیا گیا (ضرب فاحش کی صورت ہوئی ) یا کوئی اور نقصان پہنچا تو الٹا یہ تادیبی کارروائی کرنے والا تعزیری سزا کا مستحق ہوجاتا ہے ۔ علامہ تمرتاشی کہتے ہیں:  ادعت علی زوجھا ضرباً فاحشاً وثبت ذلک علیہ، عزر۔ کما لوضرب المعلم الصبی ضرباً فاحشاً۔  (بیوی نے شوہر پر ضرب فاحش کا دعوی کیا اور یہ اس کے خلاف ثابت ہوا تو اسے تعزیر دی جائے گی ، جیسے اس صورت میں کیا جائے گا جب استاد نے بچے کو ضرب فاحش دی ۔)  اسی طرح علامہ ابن الہمام نے تصریح کی ہے کہ اگر تادیب کے نتیجے میں بچے کی موت واقع ہوجاتی ہے تو اس کی دیت واجب ہوتی ہے ۔ (المعلم اذا ادب الصبی فمات منہ ، یضمن۔ )  5۔ یہ کہ دیت کی معافی کا اختیار تو ورثا کو حاصل ہے لیکن جو تعزیری سزا یہاں ذکر کی گئی ہے اس کے بارے میں ذرا تامل سے معلوم ہوجاتا ہے کہ وہ اوپر مذکور پہلی قسم کی تعزیر ہے جس پر سیاسہ کے اصولوں کا اطلاق ہوتا ہے کیونکہ یہ باقاعدہ سزا ہے اور اسے قاضی ہی نافذ کرسکتا ہے۔ یہ بھی واضح ہے کہ اگر یہ سیاسہ ہے تو اس کی معافی کا اختیار بچے کے ورثا کے پاس نہیں بلکہ قاضی یا حکمران کے پاس ہےجو مناسب سمجھے تو یہ تعزیری سزا معاف کرسکتا ہے اور مناسب سمجھے تو ورثا کی معافی کے باوجود یہ سزا نافذ کرسکتا ہے۔  ھذا ما عندی ، والعلم عند اللہ ۔ ------------ نشر مکرر

##############################
https://web.facebook.com/zeeshan1857/posts/1506628956264348
ایک مخصوص تہذیب (فرائڈ اور ڈورکیم کے بہیمی عقیدے پر قائم تہذیب) کو پوری دنیا پر پھیلادینے کے لیے لازم تھا کہ ’قوموں‘، ’قبیلوں‘، ’امتوں‘ اور ’جماعتوں‘ کو اس کی راہ سے ہٹا دیا جائے؛ اور اس بھیڑیے کی چیرپھاڑ کیلئے صرف اور صرف ’’فرد‘‘ کو اس کے سامنے پیش کیا جائے؛ تاکہ اسے ہڑپ کرنے میں دشواری نہ ہو! تاریخ کے اس موقع پر شیطان کی بہت بڑی ضرورت تھی کہ کوئی ’علمی‘ دبستان یہاں ایسا ہو جو ’’بھیڑوں‘‘ کو یہ ثابت کر کے دے کہ ’’ریوڑ‘‘ بنے رہنے کا مسئلہ نرا ایک ڈھکونسلہ ہے؛ ’’الجماعۃ‘‘ کا حکم بھلا شریعت میں کہاں آیا ہے!!! مزید مطالعہ کےلیے: https://www.facebook.com/MudeerEeqaz/posts/798027600260933

##############################
https://web.facebook.com/zeeshan1857/posts/2439020249691876
ایک مخصوص تہذیب (فرائڈ اور ڈورکیم کے بہیمی عقیدے پر قائم تہذیب) کو پوری دنیا پر پھیلادینے کے لیے لازم تھا کہ ’قوموں‘، ’قبیلوں‘، ’امتوں‘ اور ’جماعتوں‘ کو اس کی راہ سے ہٹا دیا جائے؛ اور اس بھیڑیے کی چیرپھاڑ کیلئے صرف اور صرف ’’فرد‘‘ کو اس کے سامنے پیش کیا جائے؛ تاکہ اسے ہڑپ کرنے میں دشواری نہ ہو! تاریخ کے اس موقع پر شیطان کی بہت بڑی ضرورت تھی کہ کوئی ’علمی‘ دبستان یہاں ایسا ہو جو ’’بھیڑوں‘‘ کو یہ ثابت کر کے دے کہ ’’ریوڑ‘‘ بنے رہنے کا مسئلہ نرا ایک ڈھکونسلہ ہے؛ ’’الجماعۃ‘‘ کا حکم بھلا شریعت میں کہاں آیا ہے!!! مزید مطالعہ کےلیے: https://www.facebook.com/MudeerEeqaz/posts/798027600260933

##############################
https://web.facebook.com/zeeshan1857/posts/2434836543443580
انا للہ وانا الیہ راجعون اللہ جنید جمشید کی مغفرت فرمائے۔ موصوف کی عظیم ترین خصوصیت یہ تھی کہ کچھ غالی بریلوی اور اچھے خاصے لبرل ان کے مخالفین میں سے تھے۔ انشاء... اللہ ان کی یہ خصوصیت ان کی مغفرت کا باعث بنے گی۔  لبرلوں کو ان سے مسئلہ یہ تھا کہ یہ اچھا خاصا سنگر مولوی کیوں بن گیا۔  غالی بریلویوں کو ان سے مسئلہ یہ تھا کہ اگر مولوی بننا ہی تھا تو پھر دیوبندی کیوں بنا بریلوی کیوں نہیں۔ See more

##############################
https://web.facebook.com/zeeshan1857/posts/1949803465280226
اللہ صفات کی مشین نہیں ہے ****************** بعض ملحدوں کی طرف سے اس قسم کے سوالات آتے ہیں کہ اگر اللہ ماں سے ستر گنا زیادہ محبت کرنے والا ہے تو اس نے ایسا کیوں نہیں کیا اور ویسا کیوں کیا۔ اگر اللہ رحیم و کریم ہے تو اس نے فلاں مصیبت کو کیوں نہیں روکا وغیرہ وغیرہ۔ سوال سے یوں محسوس ہوتا ہے کہ سوال پوچھنے والے نے خدا کا جو تصور قائم کیا اس حساب سے وہ کوئی مشین ہے جو اپنی مخصوص خصوصیات کے ساتھ کام کرتی ہے۔ سمجھنا چاہئے کہ خدا کے بارے میں سب سے زیادہ بنیادی تصور یہ ہے وہ ارادہ و اختیار رکھنے والی ہستی ہے جو کہ حکمت سے بھر پور ہے۔ اللہ کی صفات جیسے اس کی محبت، اس کا کرم، اس کی رحمت کا اظہار اس کے ارادہ و اختیار کے مطابق ہوتا ہے اور وہ علم اور حکمت سے بھرپور ہے۔ تعجب ہے کہ جو لوگ انسانوں کے لئے ارادہ و اختیار کی بنیاد پر آزادی جیسے تصورات اخذ کرتے ہیں وہ خدا سے ارادہ و اختیار کی صفت الگ کر کے اور اسے ایک صفات کے اظہار کا آلہ سمجھ کر احمقانہ سوالات پوچھتے ہیں۔ خدا کا رحم، کرم اور محبت ایسی کوئی چیز نہیں ہے کہ ملحدین اپنی مرضی سے کوئی بٹن دبا کر اسے آن کردیں۔ یہ سوال ہی ایک غلط اور احمقانہ قسم کے تصور کی وجہ سے پیدا ہوتا ہے۔ اسی وجہ سے یہ بھی اندازہ ہوتا ہے کہ آخر ایک محد کیوں ملحد بنتا ہے۔

##############################
https://web.facebook.com/zeeshan1857/posts/2430223563904878
اللہ صفات کی مشین نہیں ہے ****************** بعض ملحدوں کی طرف سے اس قسم کے سوالات آتے ہیں کہ اگر اللہ ماں سے ستر گنا زیادہ محبت کرنے والا ہے تو اس نے ایسا کیوں... نہیں کیا اور ویسا کیوں کیا۔ اگر اللہ رحیم و کریم ہے تو اس نے فلاں مصیبت کو کیوں نہیں روکا وغیرہ وغیرہ۔ سوال سے یوں محسوس ہوتا ہے کہ سوال پوچھنے والے نے خدا کا جو تصور قائم کیا اس حساب سے وہ کوئی مشین ہے جو اپنی مخصوص خصوصیات کے ساتھ کام کرتی ہے۔ سمجھنا چاہئے کہ خدا کے بارے میں سب سے زیادہ بنیادی تصور یہ ہے وہ ارادہ و اختیار رکھنے والی ہستی ہے جو کہ حکمت سے بھر پور ہے۔ اللہ کی صفات جیسے اس کی محبت، اس کا کرم، اس کی رحمت کا اظہار اس کے ارادہ و اختیار کے مطابق ہوتا ہے اور وہ علم اور حکمت سے بھرپور ہے۔ تعجب ہے کہ جو لوگ انسانوں کے لئے ارادہ و اختیار کی بنیاد پر آزادی جیسے تصورات اخذ کرتے ہیں وہ خدا سے ارادہ و اختیار کی صفت الگ کر کے اور اسے ایک صفات کے اظہار کا آلہ سمجھ کر احمقانہ سوالات پوچھتے ہیں۔ خدا کا رحم، کرم اور محبت ایسی کوئی چیز نہیں ہے کہ ملحدین اپنی مرضی سے کوئی بٹن دبا کر اسے آن کردیں۔ یہ سوال ہی ایک غلط اور احمقانہ قسم کے تصور کی وجہ سے پیدا ہوتا ہے۔ اسی وجہ سے یہ بھی اندازہ ہوتا ہے کہ آخر ایک محد کیوں ملحد بنتا ہے۔ See more

##############################
https://web.facebook.com/zeeshan1857/posts/2338973739696528
قرآن میں دو سورتیں "ویلٌ" ایسے خوفناک لفظ سے شروع ہوتی ہیں: وَيْلٌ لِّلْمُطَفِّفِينَ  اور وَيْلٌ لِّكُلِّ هُمَزَةٍ لُّمَزَةٍ ... پہلی سورت میں : "لوگوں کے مالوں" کی حرمت بیان ہوئی اور دوسری سورت میں:   "لوگوں کی عزتوں آبروؤں" کی حرمت۔ پس یہ ہر دو (لوگوں کے مال اور لوگوں کی عزتیں) ڈر جانے کی بات ہیں۔۔۔ اور ان کی حرمت نہایت عظیم فیس بک پر بیٹھ کر لوگوں کو زبان سے مجروح کرنے والے نیک و پارسا حضرات کی توجہ کےلیے منقول See more

##############################
https://web.facebook.com/zeeshan1857/posts/2336331849960717
تمام دوستوں کو عید مبارک۔ جن جن دوستوں نے مسییج کیا ہے ان کو علیحدہ جواب نہیں دے سکا، اسی پوسٹ کو جواب سمجھ لیں۔

##############################
https://web.facebook.com/zeeshan1857/posts/1735569233370318
اسلامی نظام کے مخالفین اس بات کی خوب تشہیر کرتے ہیں کہ اسلام کے سب سے بہتر یعنی خلافت راشدہ کے دور میں چار خلفاء میں سے تین کو شہید کردیا گیا۔ گویا کہ اسلامی نظام میں امن کی یہ صورت حال ہے تو پھر عوام کا کیا حال ہوگا۔ غور کرنے کی بات یہ ہے کہ خلافت راشدہ کے بعد کی حکومتوں میں کتنے بادشاہ ہیں جن کو اس طرح سے قتل کیا گیا ہے؟ مشکل سے ایک ادھ مل جائیں گے۔ وجہ صاف ظاہر ہے، خلفائے راشدین نے سادگی اختیار کی اور اپنے لیے بادشاہوں کی طرح سے سیکوریٹی کے انتظامات کو ناپسند کیا۔ یہ شہادت بے امنی کی وجہ سے نہیں بلکہ اتنی عظیم ترین سلطنت کے ہوتے ہوئے سادگی اختیار کرنے کی قیمت تھی۔ اب ہم اس پوزیشن میں نہیں ہیں کہ اس بات کا فیصلہ کریں کہ ان کا یہ سادگی اختیار کرنا صحیح تھا یا نہیں۔ لیکن حقیقت بہرحال یہی ہے کہ اس کی وجہ بادشاہوں کی طرح سیکوریٹی انتظامات کا نہ کرنا تھا۔ انہوں نے اتنی بڑی سلطنت کے حکمران ہوتے ہوئے بھی بلکہ عین اپنے دور میں مستقل فتوحات کا سلسلہ جاری رکھتے جو سادگی اختیار کی اس کے ساتھ دس دن بھی زندہ رہنا ایک کرامت ہی ہوسکتی ہے۔ اگر کوئی اس سطح کا حکمران اسی سادگی ساتھ رہتا تو اس کا دس دن کے لئے بھی زندہ رہنا تقریبا ناممکن تھا۔ یادرہے  حضرت ابوبکر کی ڈھائی سالہ خلافت مانعین زکاہ اور جھوٹے مدعیان نبوت کے ساتھ جنگ کرتے ہوئی گذری، حضرت عمر کے دس سال فتوحات فارس، مصر، شام، روم اور فلسطین میں گذری، حضرت عثمان کے بارہ سال اندلس، آذربائیجان، آرمینیا شمال مشرقی علاقوں کی فتوحات میں گذری اور حضرت علی کا پانچ سال اندرونی خلفشار کا مقابلہ کرتے ہویے گذر گیا۔ ایسے میں ان کا اتنا زندہ رہنا دنیا کے محیر العقول واقعات میں سے شمار ہونا چاہئے۔ یہ حقیقت میں اسلامی نظام کے پرامن ہونے کی بہت بڑی دلیل ہے نہ کہ پرتشدد ہونے کی۔ آپ گھبرائیے نہیں مغرب نے جو اتنے مہلک ہتھیار ایجاد کئے ہیں اس کی وجہ سے ہم سیکوریٹی ٹائیٹ رکھیں گے۔

##############################
https://web.facebook.com/zeeshan1857/posts/2336078843319351
اسلامی نظام کے مخالفین اس بات کی خوب تشہیر کرتے ہیں کہ اسلام کے سب سے بہتر یعنی خلافت راشدہ کے دور میں چار خلفاء میں سے تین کو شہید کردیا گیا۔ گویا کہ اسلامی نظ...ام میں امن کی یہ صورت حال ہے تو پھر عوام کا کیا حال ہوگا۔ غور کرنے کی بات یہ ہے کہ خلافت راشدہ کے بعد کی حکومتوں میں کتنے بادشاہ ہیں جن کو اس طرح سے قتل کیا گیا ہے؟ مشکل سے ایک ادھ مل جائیں گے۔ وجہ صاف ظاہر ہے، خلفائے راشدین نے سادگی اختیار کی اور اپنے لیے بادشاہوں کی طرح سے سیکوریٹی کے انتظامات کو ناپسند کیا۔ یہ شہادت بے امنی کی وجہ سے نہیں بلکہ اتنی عظیم ترین سلطنت کے ہوتے ہوئے سادگی اختیار کرنے کی قیمت تھی۔ اب ہم اس پوزیشن میں نہیں ہیں کہ اس بات کا فیصلہ کریں کہ ان کا یہ سادگی اختیار کرنا صحیح تھا یا نہیں۔ لیکن حقیقت بہرحال یہی ہے کہ اس کی وجہ بادشاہوں کی طرح سیکوریٹی انتظامات کا نہ کرنا تھا۔ انہوں نے اتنی بڑی سلطنت کے حکمران ہوتے ہوئے بھی بلکہ عین اپنے دور میں مستقل فتوحات کا سلسلہ جاری رکھتے جو سادگی اختیار کی اس کے ساتھ دس دن بھی زندہ رہنا ایک کرامت ہی ہوسکتی ہے۔ اگر کوئی اس سطح کا حکمران اسی سادگی ساتھ رہتا تو اس کا دس دن کے لئے بھی زندہ رہنا تقریبا ناممکن تھا۔ یادرہے  حضرت ابوبکر کی ڈھائی سالہ خلافت مانعین زکاہ اور جھوٹے مدعیان نبوت کے ساتھ جنگ کرتے ہوئی گذری، حضرت عمر کے دس سال فتوحات فارس، مصر، شام، روم اور فلسطین میں گذری، حضرت عثمان کے بارہ سال اندلس، آذربائیجان، آرمینیا شمال مشرقی علاقوں کی فتوحات میں گذری اور حضرت علی کا پانچ سال اندرونی خلفشار کا مقابلہ کرتے ہویے گذر گیا۔ ایسے میں ان کا اتنا زندہ رہنا دنیا کے محیر العقول واقعات میں سے شمار ہونا چاہئے۔ یہ حقیقت میں اسلامی نظام کے پرامن ہونے کی بہت بڑی دلیل ہے نہ کہ پرتشدد ہونے کی۔ آپ گھبرائیے نہیں مغرب نے جو اتنے مہلک ہتھیار ایجاد کئے ہیں اس کی وجہ سے ہم سیکوریٹی ٹائیٹ رکھیں گے۔ See more

##############################
https://web.facebook.com/zeeshan1857/posts/1732229247037650
غامدی اور وحید الدین خان کے بارے میں ______________________ دو سال پہلے اپنے ایک دوست کو جو کہ غامدی اور وحید الدین خان صاحب کے معتقد تھے کو یہ مسیج کیا تھا۔ ______________________ جناب۔۔۔ آپ خواہ مخواہ ناراض ہورہے ہیں اور آپ کی تحریر سے آپ کا غصہ چھلک چھلک پڑھ رہا ہے۔ حالانکہ اگر آُپ غامدی اور وحید الدین خان کو یہ مقام دیتے ہیں کہ وہ "غیر معصوم" اسلاف کے فہم دین کو رد کردیں تو ہمیں بھی تنقید کا حق دیں۔ یہ کیا کہ آپ کے اساتذہ قرآن و سنت کے نام پر اور اسلاف کے غیر نبی ہونے کی بنیاد پر دین کی جیسی چاہیں تشریح کریں اور ہم اعتراض کریں تو اسے تعصب کا نام دیا جائے۔ جناب اس طرح کے معاملوں میں جذباتی ہونے کا کوئی فائدہ نہیں۔ غامدی صاحب بھی اور وحید الدین خان صاحب بھی بہت ٹھنڈے مزاج کے آدمی ہیں انہیں سے کچھ سیکھ لیں۔ ہمارے مؤقف پر آپ نے سخت قسم کی تنقید کی ہے۔ خواہ مخواہ اپنا دفاع کر کے وقت ضائع کرنا نہیں چاہتا، لیکن یہ محسوس ہوتا ہے کہ آپ نے ہمارا مؤقف سمجھا نہیں اور نہ ہی ہمارا مقصد۔ اس لئے میں آگے اپنی بات کی مزید وضاحت کروں گا۔ لیکن جواب لکھنے سے پہلے اس کی وضاحت کردیں کہ آپ کا مؤقف کیا ہے؟؟؟ ایک طرف آپ کی باتوں سے لگتا ہے کہ آپ کے اساتذہ کو قرآن و سنت کے علاوہ ہر چیز سے اختلاف کرنے کی حق ہے۔۔۔؟ اور دوسری طرف آپ یہ کہتے ہیں کہ آپ کے اساتذہ نے قدیم اہل علم سے بنیادی دینی تعلیمات سے اختلاف کیا ہی نہیں۔۔۔ اس سے تو یہ لگتا ہے کہ ویسے تو انہیں اختلاف کرنے کا حق ہے لیکن انہوں نے سلف الصالحیں پر بڑا احسان کیا کہ حق کے باوجود اختلاف کیا نہیں۔  ویسے ہہ بھی حیرت انگریز ہے کہ غامدی صاحب نے قرآن و سنت سے کوئی اختلاف کیا نہیں۔ لیکن سنت کی ایسی تشریح کردی جو آج تک تاریخ اسلامی میں کسی نے کی نہیں۔۔؟ اور آپ کہتے ہیں کہ بنیادی باتوں میں آپ کے اساتذہ اختلاف کیا ہی نہیں؟ آپ نے ہم پر اعتراض کیا ہے کہ ہم غامدی اور خان صاحب کے بارے میں متعصب ہیں۔ میں یہ سمجھنے سے قاصر ہوں کہ اس میں تعصب کیا ہے۔ اگر وحید الدین خان اور غامدی کی مخالفت کرنا تعصب ہے تو جناب اس میں برا کیا ہے؟ ہم ایک چیز کو اصولی طور پر غلط سمجھتے ہیں تو سمجھتے ہیں۔ اور جس کو ہم غلط سمجھتے ہیں تو اس کی مخالفت میں متعصب ہونا ہی پڑتا ہے۔ آپ کا یہ بھی اعتراض ہے کہ ہم ان کے اتنے مخالف ہیں کہ ان کی صحیح بات کی بھی حمایت نہیں کرتے۔ جناب ہر غلط اور گمراہ شخص بہت ساری صحیح باتیں بھی کرتا ہے۔ ہمارا رویہ عام طور پر ان کی شناخت کی بنا پر ہوتا ہوتا۔ اگر آپ کے یہ دو اساتذہ بہت ساری اچھی باتیں کرتے ہیں تو ہمیں ان اچھی باتوں کے لئے آپ کے ان اساتذہ کے حوالے کی ضرورت ہی نہیں ہے۔ دنیا کے ہر گمراہ سے گمراہ فرد میں آُپ کو کچھ نہ کچھ اچھی باتیں مل ہی جائے گی۔  اچھی باتوں کو گمراہ افراد کے حوالے سے بیان کرنا یا ان گمراہ افراد کا تعارف ان اچھی باتوں کے ذریعے کرانا ایک طرح کی تلبیس ہے۔ افراد کی پہچان معاشرے میں ان کی منفرد فکر یا منفرد کارناموں کے ذریعے سے ہوتی ہے۔ اگر قرآن کی حقانیت پر غلام احمد پرویز یا غلام احمد قادیانی کوئی زبردست تحریر لکھ دے تو کیا مسلمانوں کو اس پر تحفظات نہیں ہونا چاہئے؟؟ اور کیا عام مجلسوں میں قرآن کی حقانیت کے لئے ان افراد کا حوالہ دینے سے گریز کرنا تعصب ہے؟؟ یہ باتیں تو ہمارا ردعمل تھا آپ کے اعتراضات لیکن۔ اس جواب کا اصل مقصد یہ واضح کرنا تھا کہ سلف کی اتباع سے ہمارا کا مطلب ہے۔ اگر آپ اسلام کو مان لیں، قرآن کو اللہ کی کتاب بھی مان لیں اور نبیؐ کے ثابت شدہ ارشادات کی حقانیت بھی تسلیم کر لیں تو بات یہیں نہیں رکتی ہے۔  سوال یہ ہے کہ آپ نے قرآن و سنت کو کہاں سے سمجھا۔۔؟ کیا آپ یہ ماننے کے لئے تیار ہیں کہ قرآن و سنت تو حق ہیں لیکن اس کو آج تک کسی نے سمجھا نہیں؟ اور ماشاء اللہ آج جا کر چودھیوں اور پندرہویں صدی میں کسی نے سمجھا ہے۔ اور جو باتیں اب تک اُمت میں طئے شدہ سمجھی جاتی تھیں وہ سب کی سب غیر معصوموں کی ہفویات تھیں؟  اس طرح ہوتا یہ ہے کہ آپ اسلام کو تو مانتے ہیں لیکن اپنے آپ کو اسلام کی علمی تاریخ سے کاٹ دیتے ہیں۔ بالفاظ دیگر ایک ایسی صورت حال پیدا ہوجاتی ہے کہ یا تو آپ کا فہم صحیح ہے یا تاریخ اسلام کی لیگیسی صحیح ہے۔  ایسی صورت میں آپ کو یہ بھی ماننا پڑے گا کہ دین اتنی مبہم چیز ہے کہ ہر کوئی اپنے زمانے کے اعتبار سے اس کی اپنے انداز میں تفہیم کرسکتا ہے۔ دین کی ویسے تو ایسی تشریحات بھی ہیں کہ اس میں شرک اور کفر کی گنجائش بھی نکل آتی ہے۔ اور جناب وہ بھی قرآن و حدیث سے نکال کر لے آتے ہیں۔ تو سوال یہ ہے کہ کیا ہر ایک کو اس بات کی آزادی دی جائے کہ وہ اپنی فہم کے مطابق دین کی تشریح کرے؟ اس طرح دین کو ماننا تو دین کو ہی کالعدم قرار دیتا ہے۔ میں نے پہلے خارجیوں اور دوسرے فرقوں کی مثال دی تھی اور آپ نے اس کا کوئی جواب نہیں دیا۔ پھر تو دین کا یہ فہم ہر ایک کی اپنی خواہشات، نفسانیت، نفسیات اور تقاضوں کے مطابق ڈھلتا جائے گا۔ وحید الدین خان اور غامدی کے فہم دین کے بارے میں میرا خیال یہ ہے کہ یہ دین کو وقت کے تقاضوں کے مطابق ڈھالنے کی ایک کوشش ہے۔ تھوڑا سا تاریخ میں پیچھے چلے جائیں۔ مسلمان کسم پرسی کی حالت میں تھے۔ اپنی عظمت رفتہ کو یاد کر کر کے کڑھ رہے تھا۔ ہر طرف شکست خوردگی کا ہی دور دورہ تھا۔ ایسے میں مسلمانوں کو ایک نجات دہندہ کی ضرورت تھی۔ اس وقت کے تقاضے کو ایک مہدویت، مسیح موعود اور نبوت کی ایک عجیب مرکب نے پورا کردیا۔ آج بھی تعجب ہوتا کہ کہ غلام احمد قادیانی جیسے بدزبان نے کسی طرح سے مسلمانوں کے کچھ ذہین اور تعلیم یافتہ طبقے کو اپنا شیدائی بنالیا تھا؟ سیدھی سی بات تھی،، مسلمانوں کی نفسیات میں ایک خلا موجود تھا اور اسی کا بھرپور استعمال ہوا۔ کچھ اور آگے چلیں۔ مغرب کی سائنسی دریافتیں، سوشیل سائنس کی ترقی، مغربی فلسفہ کی مر عوبیت۔ ایسے میں اسلامی نظریات فرسودہ معلوم ہورہے تھے۔ مارکیٹ میں ڈیمانڈ تھی کہ اسلام کی ایسی تشریح کی جائے کہ اسلام بھی مغربی فلسفے اور سائنس کی طرح علمی نظر آنے لگے۔ سب سے بڑی رکاوٹ قرآن اور حدیث ہی تھے۔ تو جناب غلام احمد پرویز صاحب قرآن کی عجیب و غریب تشریح لے کر آگئے۔ عربی کے ایک جملے میں چار الفاظ ہیں اور ہر لفظ کے تین معانی ممکن ہے۔ اس جملے کے جتنی معانی ممکن ہے ان میں کوئی بھی پسند آئے اس کو چن لیا جائے، بالفاظ دیگر عربی نام کی کوئی زبان تاریخ میں تھی نہیں، بلکہ صرف ڈکشنریوں میں پائی جاتی تھی۔۔ پھر کیا بات ہے۔ اور حدیث تو ہے ہی رکاوٹ، اسے رد ہی کردیا جائے۔ تو جناب غلام احمد پرویز کا دین بھی وقت کے تقاضے کے مطابق فٹ بیٹھتا تھا۔ تو جناب ہمارا خیال ہے کہ غامدی اور وحید الدین خان اور ایسے بہت سارے نابغہ روزگار شخصیات کا دین بھی اسی وقت کے تقاضے کا دین ہے۔ مغرب طاقتور، مغرب کے معاشرتی اصول اور فلسفہ ہمارے اوپر علمی، معاشی اور سیاسی طور پر مسلط کردہ ہیں۔ مسلمان کمزور ہیں۔ اور اس کمزوری کے باوجود اگر کچھ کر بھی رہے ہیں تو اس میں افراط و تفریط ہے۔ ایسے میں ایک ایسے دین کی ضرورت بہت زیادہ ہے جو مغرب سے ٹکراتا نہ ہو۔ حق و باطل کا تصور سرے سے غائب ہو یا مبہم ہو یا باطل بہت دور کہیں ماضی میں ہو یا باطل صرف مسلمانوں میں ہی پایا جاتا ہو۔ ایسا دین اس مغربی سیاسی اور معاشی نظام کے ساتھ بہت ہم آہنگ ہوگا۔ علمی اعتبار سے ماضی کا بوجھ اُٹھا کر پھینک دیا جائے تو دین کے ایسے ایسے نکتے نکل آئیں گے کہ ہر ایک کو فائدہ ہوگا۔ کیا ہی اچھا دین ہے جو ہوا کے دوش پر ہوا کی مرضی سے چلا چلا جاتا ہے۔

##############################
https://web.facebook.com/zeeshan1857/posts/2330556587204910
غامدی اور وحید الدین خان کے بارے میں ______________________ دو سال پہلے اپنے ایک دوست کو جو کہ غامدی اور وحید الدین خان صاحب کے معتقد تھے کو یہ مسیج کیا تھا۔ __...____________________ جناب۔۔۔ آپ خواہ مخواہ ناراض ہورہے ہیں اور آپ کی تحریر سے آپ کا غصہ چھلک چھلک پڑھ رہا ہے۔ حالانکہ اگر آُپ غامدی اور وحید الدین خان کو یہ مقام دیتے ہیں کہ وہ "غیر معصوم" اسلاف کے فہم دین کو رد کردیں تو ہمیں بھی تنقید کا حق دیں۔ یہ کیا کہ آپ کے اساتذہ قرآن و سنت کے نام پر اور اسلاف کے غیر نبی ہونے کی بنیاد پر دین کی جیسی چاہیں تشریح کریں اور ہم اعتراض کریں تو اسے تعصب کا نام دیا جائے۔ جناب اس طرح کے معاملوں میں جذباتی ہونے کا کوئی فائدہ نہیں۔ غامدی صاحب بھی اور وحید الدین خان صاحب بھی بہت ٹھنڈے مزاج کے آدمی ہیں انہیں سے کچھ سیکھ لیں۔ ہمارے مؤقف پر آپ نے سخت قسم کی تنقید کی ہے۔ خواہ مخواہ اپنا دفاع کر کے وقت ضائع کرنا نہیں چاہتا، لیکن یہ محسوس ہوتا ہے کہ آپ نے ہمارا مؤقف سمجھا نہیں اور نہ ہی ہمارا مقصد۔ اس لئے میں آگے اپنی بات کی مزید وضاحت کروں گا۔ لیکن جواب لکھنے سے پہلے اس کی وضاحت کردیں کہ آپ کا مؤقف کیا ہے؟؟؟ ایک طرف آپ کی باتوں سے لگتا ہے کہ آپ کے اساتذہ کو قرآن و سنت کے علاوہ ہر چیز سے اختلاف کرنے کی حق ہے۔۔۔؟ اور دوسری طرف آپ یہ کہتے ہیں کہ آپ کے اساتذہ نے قدیم اہل علم سے بنیادی دینی تعلیمات سے اختلاف کیا ہی نہیں۔۔۔ اس سے تو یہ لگتا ہے کہ ویسے تو انہیں اختلاف کرنے کا حق ہے لیکن انہوں نے سلف الصالحیں پر بڑا احسان کیا کہ حق کے باوجود اختلاف کیا نہیں۔  ویسے ہہ بھی حیرت انگریز ہے کہ غامدی صاحب نے قرآن و سنت سے کوئی اختلاف کیا نہیں۔ لیکن سنت کی ایسی تشریح کردی جو آج تک تاریخ اسلامی میں کسی نے کی نہیں۔۔؟ اور آپ کہتے ہیں کہ بنیادی باتوں میں آپ کے اساتذہ اختلاف کیا ہی نہیں؟ آپ نے ہم پر اعتراض کیا ہے کہ ہم غامدی اور خان صاحب کے بارے میں متعصب ہیں۔ میں یہ سمجھنے سے قاصر ہوں کہ اس میں تعصب کیا ہے۔ اگر وحید الدین خان اور غامدی کی مخالفت کرنا تعصب ہے تو جناب اس میں برا کیا ہے؟ ہم ایک چیز کو اصولی طور پر غلط سمجھتے ہیں تو سمجھتے ہیں۔ اور جس کو ہم غلط سمجھتے ہیں تو اس کی مخالفت میں متعصب ہونا ہی پڑتا ہے۔ آپ کا یہ بھی اعتراض ہے کہ ہم ان کے اتنے مخالف ہیں کہ ان کی صحیح بات کی بھی حمایت نہیں کرتے۔ جناب ہر غلط اور گمراہ شخص بہت ساری صحیح باتیں بھی کرتا ہے۔ ہمارا رویہ عام طور پر ان کی شناخت کی بنا پر ہوتا ہوتا۔ اگر آپ کے یہ دو اساتذہ بہت ساری اچھی باتیں کرتے ہیں تو ہمیں ان اچھی باتوں کے لئے آپ کے ان اساتذہ کے حوالے کی ضرورت ہی نہیں ہے۔ دنیا کے ہر گمراہ سے گمراہ فرد میں آُپ کو کچھ نہ کچھ اچھی باتیں مل ہی جائے گی۔  اچھی باتوں کو گمراہ افراد کے حوالے سے بیان کرنا یا ان گمراہ افراد کا تعارف ان اچھی باتوں کے ذریعے کرانا ایک طرح کی تلبیس ہے۔ افراد کی پہچان معاشرے میں ان کی منفرد فکر یا منفرد کارناموں کے ذریعے سے ہوتی ہے۔ اگر قرآن کی حقانیت پر غلام احمد پرویز یا غلام احمد قادیانی کوئی زبردست تحریر لکھ دے تو کیا مسلمانوں کو اس پر تحفظات نہیں ہونا چاہئے؟؟ اور کیا عام مجلسوں میں قرآن کی حقانیت کے لئے ان افراد کا حوالہ دینے سے گریز کرنا تعصب ہے؟؟ یہ باتیں تو ہمارا ردعمل تھا آپ کے اعتراضات لیکن۔ اس جواب کا اصل مقصد یہ واضح کرنا تھا کہ سلف کی اتباع سے ہمارا کا مطلب ہے۔ اگر آپ اسلام کو مان لیں، قرآن کو اللہ کی کتاب بھی مان لیں اور نبیؐ کے ثابت شدہ ارشادات کی حقانیت بھی تسلیم کر لیں تو بات یہیں نہیں رکتی ہے۔  سوال یہ ہے کہ آپ نے قرآن و سنت کو کہاں سے سمجھا۔۔؟ کیا آپ یہ ماننے کے لئے تیار ہیں کہ قرآن و سنت تو حق ہیں لیکن اس کو آج تک کسی نے سمجھا نہیں؟ اور ماشاء اللہ آج جا کر چودھیوں اور پندرہویں صدی میں کسی نے سمجھا ہے۔ اور جو باتیں اب تک اُمت میں طئے شدہ سمجھی جاتی تھیں وہ سب کی سب غیر معصوموں کی ہفویات تھیں؟  اس طرح ہوتا یہ ہے کہ آپ اسلام کو تو مانتے ہیں لیکن اپنے آپ کو اسلام کی علمی تاریخ سے کاٹ دیتے ہیں۔ بالفاظ دیگر ایک ایسی صورت حال پیدا ہوجاتی ہے کہ یا تو آپ کا فہم صحیح ہے یا تاریخ اسلام کی لیگیسی صحیح ہے۔  ایسی صورت میں آپ کو یہ بھی ماننا پڑے گا کہ دین اتنی مبہم چیز ہے کہ ہر کوئی اپنے زمانے کے اعتبار سے اس کی اپنے انداز میں تفہیم کرسکتا ہے۔ دین کی ویسے تو ایسی تشریحات بھی ہیں کہ اس میں شرک اور کفر کی گنجائش بھی نکل آتی ہے۔ اور جناب وہ بھی قرآن و حدیث سے نکال کر لے آتے ہیں۔ تو سوال یہ ہے کہ کیا ہر ایک کو اس بات کی آزادی دی جائے کہ وہ اپنی فہم کے مطابق دین کی تشریح کرے؟ اس طرح دین کو ماننا تو دین کو ہی کالعدم قرار دیتا ہے۔ میں نے پہلے خارجیوں اور دوسرے فرقوں کی مثال دی تھی اور آپ نے اس کا کوئی جواب نہیں دیا۔ پھر تو دین کا یہ فہم ہر ایک کی اپنی خواہشات، نفسانیت، نفسیات اور تقاضوں کے مطابق ڈھلتا جائے گا۔ وحید الدین خان اور غامدی کے فہم دین کے بارے میں میرا خیال یہ ہے کہ یہ دین کو وقت کے تقاضوں کے مطابق ڈھالنے کی ایک کوشش ہے۔ تھوڑا سا تاریخ میں پیچھے چلے جائیں۔ مسلمان کسم پرسی کی حالت میں تھے۔ اپنی عظمت رفتہ کو یاد کر کر کے کڑھ رہے تھا۔ ہر طرف شکست خوردگی کا ہی دور دورہ تھا۔ ایسے میں مسلمانوں کو ایک نجات دہندہ کی ضرورت تھی۔ اس وقت کے تقاضے کو ایک مہدویت، مسیح موعود اور نبوت کی ایک عجیب مرکب نے پورا کردیا۔ آج بھی تعجب ہوتا کہ کہ غلام احمد قادیانی جیسے بدزبان نے کسی طرح سے مسلمانوں کے کچھ ذہین اور تعلیم یافتہ طبقے کو اپنا شیدائی بنالیا تھا؟ سیدھی سی بات تھی،، مسلمانوں کی نفسیات میں ایک خلا موجود تھا اور اسی کا بھرپور استعمال ہوا۔ کچھ اور آگے چلیں۔ مغرب کی سائنسی دریافتیں، سوشیل سائنس کی ترقی، مغربی فلسفہ کی مر عوبیت۔ ایسے میں اسلامی نظریات فرسودہ معلوم ہورہے تھے۔ مارکیٹ میں ڈیمانڈ تھی کہ اسلام کی ایسی تشریح کی جائے کہ اسلام بھی مغربی فلسفے اور سائنس کی طرح علمی نظر آنے لگے۔ سب سے بڑی رکاوٹ قرآن اور حدیث ہی تھے۔ تو جناب غلام احمد پرویز صاحب قرآن کی عجیب و غریب تشریح لے کر آگئے۔ عربی کے ایک جملے میں چار الفاظ ہیں اور ہر لفظ کے تین معانی ممکن ہے۔ اس جملے کے جتنی معانی ممکن ہے ان میں کوئی بھی پسند آئے اس کو چن لیا جائے، بالفاظ دیگر عربی نام کی کوئی زبان تاریخ میں تھی نہیں، بلکہ صرف ڈکشنریوں میں پائی جاتی تھی۔۔ پھر کیا بات ہے۔ اور حدیث تو ہے ہی رکاوٹ، اسے رد ہی کردیا جائے۔ تو جناب غلام احمد پرویز کا دین بھی وقت کے تقاضے کے مطابق فٹ بیٹھتا تھا۔ تو جناب ہمارا خیال ہے کہ غامدی اور وحید الدین خان اور ایسے بہت سارے نابغہ روزگار شخصیات کا دین بھی اسی وقت کے تقاضے کا دین ہے۔ مغرب طاقتور، مغرب کے معاشرتی اصول اور فلسفہ ہمارے اوپر علمی، معاشی اور سیاسی طور پر مسلط کردہ ہیں۔ مسلمان کمزور ہیں۔ اور اس کمزوری کے باوجود اگر کچھ کر بھی رہے ہیں تو اس میں افراط و تفریط ہے۔ ایسے میں ایک ایسے دین کی ضرورت بہت زیادہ ہے جو مغرب سے ٹکراتا نہ ہو۔ حق و باطل کا تصور سرے سے غائب ہو یا مبہم ہو یا باطل بہت دور کہیں ماضی میں ہو یا باطل صرف مسلمانوں میں ہی پایا جاتا ہو۔ ایسا دین اس مغربی سیاسی اور معاشی نظام کے ساتھ بہت ہم آہنگ ہوگا۔ علمی اعتبار سے ماضی کا بوجھ اُٹھا کر پھینک دیا جائے تو دین کے ایسے ایسے نکتے نکل آئیں گے کہ ہر ایک کو فائدہ ہوگا۔ کیا ہی اچھا دین ہے جو ہوا کے دوش پر ہوا کی مرضی سے چلا چلا جاتا ہے۔ See more

##############################
https://web.facebook.com/zeeshan1857/posts/1894590334134873
طیب ارگان کی حمایت پر کیا گیا ایک سوال اور اس کا جواب سوال: صحابہ کرام کے دور میں ایسے دس واقعات بتائیں جس میں کوئی شخص خود کو مسلمان کہتا ہو مگر اپنے فیصلے کروانے کے لیے روم و فارس یا یہود و نصاری کے قوانین کی طرف رجوع کرتا ہو؟ اور وہ اسلام کی شریعت کو غلط یا صیح بھی کہتا ھو اور ساتھ ساتھ فارس و روم کے قوانین اور نظام کی تعریف کرتا ہو اور ان کے دفاع و تحفط کا بھی اظہار کرتا ھو؟ اور اسلام کی تاریخ میں کوئی ایسا خلیفہ سلطان بادشاہ بتائیں جو خود کو مسلمان کہتا ھو اور حکومت بھی مسلمانوں پر کرتا ہو مگر وہ یہود و نصاری کے قوانین سے حکومت اور ان کے فوجی لشکروں کا حصہ ہو؟ مہربانی فرما کر ان سوالات کے جوابات تاریخ اسلام سے دے کر میری پریشانی کو حل کرنے میں مدد کریں. جواب:  آپ کو کیا لگتا ہے کہ موجودہ عالمی سیاسی نظام میں طیب اردگان صاحب وہ کچھ کرنے کا اختیار رکھتے ہیں جو کہ آپ ان سے کروانا چاہتے ہیں؟ صحابہ کرام کے دور میں ریاستیں نہیں ہوتی تھیں، صرف حکمران ہوتے تھے۔ آج کے دور میں ترکی بلکہ ہر ملک ایک الگ ریاست ہے اور صدر اور وزیر اعظم وغیرہ اس کے سربراہ ہوتے ہیں۔ ان ریاستوں میں صدر اور وزیراعظم کو اس طرح لامحدود اختیارات نہیں ہوتے جس طرح صحابہ کے دور میں حکمرانوں کے اختیارات ہوتے تھے۔ آج کے دور میں اگر سربراہ مملکت ریاست کی شناخت اور فیبرک کو تبدیل کرنے کی کوشش کرتا ہے تو عدلیہ، فوج اور انتظامیہ (پولیس اور بیوروکریٹ) مل کر اس سربراہ کو ہی ہٹانے کی کوشش کرتے ہیں۔ اس بات کو سامنے رکھ کر آپ الجیریا اور مصر اور پھر حالیہ تناظر میں ترکی کو دیکھ سکتے ہیں۔  اور پھر اگر کوئی ریاست پورے اسلام کو اپنانا بھی چاہے اور کوئی اندرونی رکاوٹ نہ ہو تو بھی عالمی سیاسی نظام کی طرف سے شدید ردعمل سامنے آتا ہے اور اتنی پابندیاں ڈالی جاتی ہیں کہ اسلام پسند عوام خود اس حکمران کو نکال پھینکنے کی کوشش کرتے ہیں۔  یوں سمجھیں کہ آپ جن معنوں میں آج کے حکمرانوں کو حکمران سمجھتے ہیں وہ ان معنوں میں حکمران نہیں ہوتے۔ ایسے میں آپ کے پاس تین چوائس رہ جارے ہیں۔ اول: چونکہ آپ سربراہ ہو کر بھی ریاست کو اسلامائز نہیں کرسکتے اس لئے سیاست میں حصہ نہ لیں۔ اس طرح آپ کفر کے فیصلہ کرنے سے بچ جائیں گے اور ریاست اپنا کفریہ نظام آرام سے مسلم عوام پر نانفذ کرتی رہے گی۔ دوم: آپ سیاست میں حصہ لیں اور ریاست کو فی الفور تبدیل کرنے کی کوشش کریں اور اس بات کا انتظار کریں کہ بین الاقوامی قوتوں کی حمایت سے فوج اور عدالت مل کر آپ کا تختہ پلٹ دیں اور پھر تختہ دار تک پہنچانے کی کوشش کریں۔ اور پھر کوئی دوسرا زندیق حکمران آرام سے آکر عوام پر کفریہ نظام چلاتے رہے۔  سوم: آپ سیاست میں حصہ لیں اور بطور سربراہ مملکت دھیرے دھیرے فوج، عدلیہ اور انتظامیہ پر اثر انداز ہونا شروع ہوجائیں۔ بین الاقوامی معاملے میں مسلمانوں کی تھوڑی بہت حمایت کریں لیکن کھل کر اپنے آپ کو مسلمانوں کے نجات دہندہ کے طور پر پیش نہ کریں۔ ایسا کرتے ہوئے آپ کو بہت سارے ناجائز بلکہ حرام بلکہ کفریہ ملکی اور بین الاقوامی قوانین اور معاہدوں کی پاسداری اور نفاذ بھی کرنا پڑے گا اور آپ چاہنے کے باوجود ان معاہدوں اور قوانین کے خلاف ایک لفظ بھی نہیں بول سکتے۔ اس کے نتیجہ میں آپ کب اسلامی حکومت قائم کر سکتے ہیں اور آیا کر بھی سکتے ہیں یا نہیں یہ یقینی طور نہیں کہہ سکتے۔ لیکن اس پوزیشن میں رہتے ہوئے بہت سارے بین الاقوامی معاملوں میں مسلمانوں کے حق میں اپنا وزن ڈال سکتے ہیں۔  اب ان تین طرز عمل میں کونسا صحیح ہے اس کا فیصلہ میں نہیں کرتا آپ خود کریں۔ لیکن طیب اردگان کے بارے میں کوئی حتمی رائے قائم کرتے ہوئے حقیقی عالمی سیاسی صورت حال کو جان لیں۔ آپ نے جو صحابہ کی مثال دی ہے تو پھر یہ بھی بتائیں کہ صحابہ کو مذکورہ صورت حال سامنا کرنا پڑا بھی ہے یا نہیں۔  سوال پھر اجتہاد کا یہ ہے کہ اگر صحابہ کو یا کسی نبی کو ایسی ہی صورت حال کا سامنا کرنا پڑتا تو وہ کیا کرتے؟ اور جبکہ ہمارے پاس سلف سے کوئی ایسی مثال موجود نہیں ۔ مان لیجئے کہ اس انتہائی نازک صورت حال میں ارگان صاحب کا یہ فیصلہ غلط ہے۔ تو پھر اس کا آخری فیصلہ کل کو قیامت کے دن اللہ کو کرنے دیں۔  جب ہم یہ دیکھتے ہیں کہ اس ایک بندے کی وجہ سے دنیا بھر کے مغرب پرست ذہنی غلام، مغربی مفکرین اور سربراہان مملکت اتنا پیچ و تاب کھا رہے ہیں اور ان کا بغض ان کے مونہوں سے اگل اگل پڑ رہا ہے تو آپ بتائیں کہ ہم جیسے مسلمان اس وقت کیا طیب اردگان کی مخالفت میں اپنا وزن ڈالیں؟ کیا واقعی آپ کا ایمان آپ سے یہی تقاضا کرتا ہے؟ فیصلہ آپ خود کریں۔ بشکریہ Izzuddin Deccani

##############################
https://web.facebook.com/zeeshan1857/posts/2317151185212117
طیب ارگان کی حمایت پر کیا گیا ایک سوال اور اس کا جواب سوال: صحابہ کرام کے دور میں ایسے دس واقعات بتائیں جس میں کوئی شخص خود کو مسلمان کہتا ہو مگر اپنے فیصلے کرو...انے کے لیے روم و فارس یا یہود و نصاری کے قوانین کی طرف رجوع کرتا ہو؟ اور وہ اسلام کی شریعت کو غلط یا صیح بھی کہتا ھو اور ساتھ ساتھ فارس و روم کے قوانین اور نظام کی تعریف کرتا ہو اور ان کے دفاع و تحفط کا بھی اظہار کرتا ھو؟ اور اسلام کی تاریخ میں کوئی ایسا خلیفہ سلطان بادشاہ بتائیں جو خود کو مسلمان کہتا ھو اور حکومت بھی مسلمانوں پر کرتا ہو مگر وہ یہود و نصاری کے قوانین سے حکومت اور ان کے فوجی لشکروں کا حصہ ہو؟ مہربانی فرما کر ان سوالات کے جوابات تاریخ اسلام سے دے کر میری پریشانی کو حل کرنے میں مدد کریں. جواب:  آپ کو کیا لگتا ہے کہ موجودہ عالمی سیاسی نظام میں طیب اردگان صاحب وہ کچھ کرنے کا اختیار رکھتے ہیں جو کہ آپ ان سے کروانا چاہتے ہیں؟ صحابہ کرام کے دور میں ریاستیں نہیں ہوتی تھیں، صرف حکمران ہوتے تھے۔ آج کے دور میں ترکی بلکہ ہر ملک ایک الگ ریاست ہے اور صدر اور وزیر اعظم وغیرہ اس کے سربراہ ہوتے ہیں۔ ان ریاستوں میں صدر اور وزیراعظم کو اس طرح لامحدود اختیارات نہیں ہوتے جس طرح صحابہ کے دور میں حکمرانوں کے اختیارات ہوتے تھے۔ آج کے دور میں اگر سربراہ مملکت ریاست کی شناخت اور فیبرک کو تبدیل کرنے کی کوشش کرتا ہے تو عدلیہ، فوج اور انتظامیہ (پولیس اور بیوروکریٹ) مل کر اس سربراہ کو ہی ہٹانے کی کوشش کرتے ہیں۔ اس بات کو سامنے رکھ کر آپ الجیریا اور مصر اور پھر حالیہ تناظر میں ترکی کو دیکھ سکتے ہیں۔  اور پھر اگر کوئی ریاست پورے اسلام کو اپنانا بھی چاہے اور کوئی اندرونی رکاوٹ نہ ہو تو بھی عالمی سیاسی نظام کی طرف سے شدید ردعمل سامنے آتا ہے اور اتنی پابندیاں ڈالی جاتی ہیں کہ اسلام پسند عوام خود اس حکمران کو نکال پھینکنے کی کوشش کرتے ہیں۔  یوں سمجھیں کہ آپ جن معنوں میں آج کے حکمرانوں کو حکمران سمجھتے ہیں وہ ان معنوں میں حکمران نہیں ہوتے۔ ایسے میں آپ کے پاس تین چوائس رہ جارے ہیں۔ اول: چونکہ آپ سربراہ ہو کر بھی ریاست کو اسلامائز نہیں کرسکتے اس لئے سیاست میں حصہ نہ لیں۔ اس طرح آپ کفر کے فیصلہ کرنے سے بچ جائیں گے اور ریاست اپنا کفریہ نظام آرام سے مسلم عوام پر نانفذ کرتی رہے گی۔ دوم: آپ سیاست میں حصہ لیں اور ریاست کو فی الفور تبدیل کرنے کی کوشش کریں اور اس بات کا انتظار کریں کہ بین الاقوامی قوتوں کی حمایت سے فوج اور عدالت مل کر آپ کا تختہ پلٹ دیں اور پھر تختہ دار تک پہنچانے کی کوشش کریں۔ اور پھر کوئی دوسرا زندیق حکمران آرام سے آکر عوام پر کفریہ نظام چلاتے رہے۔  سوم: آپ سیاست میں حصہ لیں اور بطور سربراہ مملکت دھیرے دھیرے فوج، عدلیہ اور انتظامیہ پر اثر انداز ہونا شروع ہوجائیں۔ بین الاقوامی معاملے میں مسلمانوں کی تھوڑی بہت حمایت کریں لیکن کھل کر اپنے آپ کو مسلمانوں کے نجات دہندہ کے طور پر پیش نہ کریں۔ ایسا کرتے ہوئے آپ کو بہت سارے ناجائز بلکہ حرام بلکہ کفریہ ملکی اور بین الاقوامی قوانین اور معاہدوں کی پاسداری اور نفاذ بھی کرنا پڑے گا اور آپ چاہنے کے باوجود ان معاہدوں اور قوانین کے خلاف ایک لفظ بھی نہیں بول سکتے۔ اس کے نتیجہ میں آپ کب اسلامی حکومت قائم کر سکتے ہیں اور آیا کر بھی سکتے ہیں یا نہیں یہ یقینی طور نہیں کہہ سکتے۔ لیکن اس پوزیشن میں رہتے ہوئے بہت سارے بین الاقوامی معاملوں میں مسلمانوں کے حق میں اپنا وزن ڈال سکتے ہیں۔  اب ان تین طرز عمل میں کونسا صحیح ہے اس کا فیصلہ میں نہیں کرتا آپ خود کریں۔ لیکن طیب اردگان کے بارے میں کوئی حتمی رائے قائم کرتے ہوئے حقیقی عالمی سیاسی صورت حال کو جان لیں۔ آپ نے جو صحابہ کی مثال دی ہے تو پھر یہ بھی بتائیں کہ صحابہ کو مذکورہ صورت حال سامنا کرنا پڑا بھی ہے یا نہیں۔  سوال پھر اجتہاد کا یہ ہے کہ اگر صحابہ کو یا کسی نبی کو ایسی ہی صورت حال کا سامنا کرنا پڑتا تو وہ کیا کرتے؟ اور جبکہ ہمارے پاس سلف سے کوئی ایسی مثال موجود نہیں ۔ مان لیجئے کہ اس انتہائی نازک صورت حال میں ارگان صاحب کا یہ فیصلہ غلط ہے۔ تو پھر اس کا آخری فیصلہ کل کو قیامت کے دن اللہ کو کرنے دیں۔  جب ہم یہ دیکھتے ہیں کہ اس ایک بندے کی وجہ سے دنیا بھر کے مغرب پرست ذہنی غلام، مغربی مفکرین اور سربراہان مملکت اتنا پیچ و تاب کھا رہے ہیں اور ان کا بغض ان کے مونہوں سے اگل اگل پڑ رہا ہے تو آپ بتائیں کہ ہم جیسے مسلمان اس وقت کیا طیب اردگان کی مخالفت میں اپنا وزن ڈالیں؟ کیا واقعی آپ کا ایمان آپ سے یہی تقاضا کرتا ہے؟ فیصلہ آپ خود کریں۔ بشکریہ Izzuddin Deccani See more

##############################
https://web.facebook.com/zeeshan1857/posts/2315756175351618
ہر ایک کے لئے اس کے شعور پر پڑی ہوئی زنجیریں غیر مرئی ہوتی ہیں۔ اس لئے جب کوئی زنجیریں توڑنے کی بات کرتا ہے تو درحقیقت اس کے ذہن میں دوسروں کی زنجیریں ہوتی ہیں۔ وہ اپنی زنجیروں کا آزادی سمجھ رہا ہوتا ہے۔

##############################
https://web.facebook.com/zeeshan1857/posts/2315755732018329
سیکولر اور عقل پرست حلقوں کی جنگ و جدل اور بربریت کی علمی بنیادیں سیکولر لوگوں کا مذہب پر اعتراض ھے کہ مذہب کے نتیجے میں نزاع و افتراق پیدا ھوتا ھے، لہذا اسے ترک کرکے عقلی بنیادوں پر معاشرت و ریاست تعمیر کی جانی چاھئے۔ مگر سیکولرازم کی تین سو سال تاریخ ثابت کرتی ھے کہ عقل کے نام پر تراشیدہ نظریات کی آڑ میں جتنے انسانوں کا قتل کیا گیا،جس طرح پوری پوری اقوام کی نسل کشی کی گئی، جس قدر استحصال اور لوٹ کھسوٹ سے کام لیاگیا، جس طرح اخلاقی اقدار کی دھجیاں بکھیری گئیں پوری انسانی تاریخ اسکی نظیر پیش کرنے سے قاصر ھے۔آخر سیکولر لوگوں کے اس رویے کی علمی بنیاد کیا ھے؟۔۔۔۔۔۔۔۔۔۔۔۔۔۔اس رویے کی توجیہہ بیان کرنے کیلئے یہ عامیانہ خیال (بلکہ سیکولر لوگوں کی طرف سے عذر) پیش کردیا جاتا ھے کہ اس رویے کی وجہ خود سیکولر یا عقل پرستانہ علمیت میں نہیں بلکہ انسانی کمزوریوں میں پنہاں ھے، یعنی دنیا کا کوئ بھی انسان ذاتی مفادت یا کسی دوسری وجہ کی بنا پر جذبات سے مغلوب ہرکر ایسا کرسکتا ھے۔ درحقیقت یہ مسئلہ اس عذر سے بہت زیادہ گھمبیر ھے اور اس وحشیانہ رویے کی علمی بنیادیں بہت گہری ہیں جس کا ھمارے ان دیسی سیکولر اور عقل پرستوں کو ادراک نھیں۔ بات یہ ھے کہ مذھب کو رد کرکے جب یہ لوگ عقل کے نام پر آزادی کا نعرہ لگاتے ہیں تو ان میں اس بات پر کوئ اتفاق نہیں ھوپاتا کہ 'انسان آزاد کیسے ہوتا ھے'، اور اس اختلاف کے بنا پر یہ مختلت فرقوں میں تقسیم ہوجاتے ہیں۔ بعینہہ مذہبی پیروکار کی طرح آزادی کے ہر نظریے پر ایمان لانے والا اسے اپنی اخلاقی ذمہ داری محسوس کرتا ھے کہ پوری انسانیت کو اس سچ سے روشناس کراۓ کیونکہ جب تک THE OTHERS کا وجود ھے اسکے آفاقی سچ کو خطرہ لاحق ھے۔لہذا اشترکیت کا چمپئین روس ھو یا ہیومن رائٹس کا داعی امریکہ یا پھر نسل پرست جرمنی، ہر ایک 'انسانیت کی بھلائ' کے نام پر (In the name of people) اپنے نظریئے کے فروغ کیلیے لازما 'علم جہاد' بلند کرتا ہے۔ درحقیقت 'عقل' کا نعرہ لگانے والا خود کو 'عقل کے جبر' کا شکار پاتا ھے۔ 'عقل کے ہر مخصوص تصور' پر یقین کے نتیجے میں وہ تمام لوگ جو اس تصور پر یقین نہیں رکھتے خود بخود 'غیر عقلی' irrational بن جاتے ہیں، یعنی 'عقل کے دائرے سے باہر' نکل جاتے ہیں (مثلا جو لوگ ہیومن رائٹس پر ایمان نہیں لاتے لبزلز کے نزدیک وہ غیر عقلی، جاہل اور وحشی لوگ ہیں)۔۔۔۔۔۔۔۔۔چنانچہ یہی وجہ ھے کہ عقل کا نام لیوا انتہائ ڈاگمیٹک اور کنزرویٹو ھوتے ھیں اور اپنے علاوہ ہر کسی کو جاہل اور بے وقوف سمجھتے ھیں۔۔۔۔۔۔۔۔۔۔دنیا کا کوئ نظریہ 'عقلی' (civilized) اور 'غیر عقلی' (barbaric) رویے کو مساوی معاشرتی و ریاستی حیثیت نہیں دیتا۔ 'عقل' اس سے یہ اخلاقی تقاضا کرتی ھے کہ 'غیرعقلی' کو مغلوب کردیا جاۓ کیونکہ وہ تو ھے ہی غیر عقلی، اسکے غالب وجود کا کیا مطلب، ایسا وجود تو 'عقل' اور 'انسانیت' کیلیے خطرہ ھے، لہذا 'تحفظ عقل' کیلیے 'غیر عقلی' کو مغلوب ہونا ہی پڑے گا، this is inevitable۔۔۔۔۔۔۔۔۔۔چنانچہ ہم دیکھتے ہیں کہ یورپی اقوام نے ریڈ انڈین کا قتل عام اسی بنیاد پر کیا کہ یہ انسان نہیں بھینسے (جان لاک کے الفاظ) اور بھیڑئیے (جیفرسن کے الفاظ) ہیں۔ اسی طرح آج امریکہ مجاہدین کو نان ہیومن سمجھ کر مارتا ھے اور انکے قتل کو ہیومن رائٹس کی خلاف ورزی نہیں سمجھتا کہ ہیومن رائٹس تو ہیومن کے ہوتے ہیں۔ اب چونکہ عقل کا کوئ معروضی و آفاقی تصور ممکن ہی نہیں اور نہ ہی کسی مخصوص تصور عقلیت کی کوئ آفاقی عقلی توجیہہ پیش کی جاسکتی ھے لہذا عقلیت کے مختلف و متضاد تصورات ہمیشہ اور لازما کشا کش کا شکار رہتے ہیں اور عقل کے فریم ورک میں اس نزاع کا کوئ حل موجود و ممکن نہیں، گویا یہاں 'الجہاد ماد الی یوم القیامہ' والی کیفیت برپا رہتی ھے۔ اب رہ گیا یہ سوال کہ 'سیکولر لوگوں کا جہاد' اس قدر وحشیانہ اور استحصالی کیوں ھوتا ھے؟ اسکی وجہ بالکل واضح ھے، مذہب پر ایمان لانے والے معاشرے کتنے ہی کرپٹ کیوں نہ ھوجائیں اتنی بربریت برپا نہیں کرسکتے جتنی کہ عقل پرست، جسکی علمی بنیاد یہ ھے کہ مذہبی شخص بہر حال خود کو کسی کے آگے (خدا وغیرہ) جوابدہ سمجھتا ھے، یہ تصور ایک فرد میں کتنا ہی دھندلا جاۓ مگر نا ممکن ہے کہ پوری معاشرت و ریاست اسکو خیر آباد کہہ دے۔ لہذا یہ تصور انسان کی بربریت برپا کرنے کی صلاحیت پر ایک داخلی چیک لگاۓ رکھتا ھے، اسکے مقابلے میں عقل پرست سواۓ اپنے نفس (اور بالا دست قانون جو کہ وہ خود ہوتا ہے) کے علاوہ کسی کے آگے جوابدہ نہیں ھوتا،اپنے تراشیدہ اخلاقیات کی ہر خلاف ورزی پر وہ خود کو معاف کرسکتا ھے۔ چنانچہ مشہور پوسٹ ماڈرن فلسفی رارٹی Rorty کہتا ھے کہ یقینا ہم نے ریڈ انڈینز پر ظلم کئے اور ہمیں اسپر افسوس ہے مگر چونکہ ہم خود مختار ہیں لہذا ہمیں حق ھے کہ ہم خود کو معاف کردیں (چنانچہ امریکہ ہیومن رائٹس کی تمام تر خلاف ورزیوں کے بعد خود کو معاف کردیتا ھے اور ہم ہیں کہ یہاں اسے ان حقوق کی دھائ دے رھے ھوتے ہیں)۔۔۔۔۔۔۔یہی وہ علمی بنیاد ھے جسکی وجہ سے ہم دیکھتے ہیں کہ جدید الحادی تہذیب سے قبل کسی انسانی تہذیب نے اس منظم طور پر نہ تو کبھی انسانی نسل کشی کی اور نہ ہی براعظموں کے براعظم لوٹ لئے اور نہ ہی ایسے مہلک ہتھیار بنانے کا سوچا (اور نہ ہی ایسا کرنے والے کو قدر کی نگاہ سے دیکھا) جسکے ذریعے لاکھوں انسانوں کو indiscriminately آنا فانا لقمہ اجل بنایا جاسکے۔

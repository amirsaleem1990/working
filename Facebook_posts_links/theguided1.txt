
##############################
https://web.facebook.com/theguided1/posts/10211138440137343?comment_tracking=%7B%22tn%22%3A%22O%22%7D
ڈاکٹرصاحب عاطف بھائی کاکوئی اکاونٹ ہوتولنک دیدیجئےگا۔۔شکریہ

##############################
https://web.facebook.com/theguided1/posts/10211137864682957?comment_tracking=%7B%22tn%22%3A%22O%22%7D
پہلے زمانے میں ڈاکٹر جوڑے بچوں کے سامنے بھی "خفیہ باتیں" میڈیکل ٹرمینالوجی میں کر لیا کرتے تھے... پڑ بیڑا غرق ہو گوگل کا... ساری پرائیویسی کا ستیاناس کر دیا...!!! 😕

##############################
https://web.facebook.com/theguided1/posts/10211146391616125?comment_tracking=%7B%22tn%22%3A%22O%22%7D
کاجل والے کیوٹ سے بچے، لیکن..... ......................... ہمارے یہاں بچوں کو سرمہ، کاجل وغیرہ لگانے کا کافی رواج ہے. یہ برصغیر اور عرب ممالک کی ثقافت کا ایک اہم حصہ ہے. مرد و خواتین اسکو نظر کی تیزی اور آنکھوں کی خوبصورتی کیلئے صدیوں سے استعمال کرتے آئے ہیں. اور اسی لیے بہت سی مائیں اپنے بچوں کو بھی پیدا ہوتے ساتھ ہی سرمہ سے اسکی تزئین و آرائش شروع کر دیتی ہیں. کچھ نظر بد سے بچانے کیلئے لگاتی ہیں اور کچھ محض "بڑوں" کے کہنے پر. تو آئیے قلوپطرہ کی خوبصورت "آنکھوں" سے "نظریں" بچا کر اسکے طبی پہلوؤں کو حدیث اور سائینس کا سرمہ لگا کر "دیکھتے" ہیں....  پہلے تو اسکے نام کا مسئلہ حل کر لیں کیونکہ مجھے تو آج تک سرمہ اور کاجل کا فرق ہی سمجھ نہیں آیا.  عربی میں اسے "کحل" کہتے ہیں، ترکی میں "سورمے" اور فارسی میں "سرمہ" اور وہیں سے اردو میں بھی یہ لفظ در آیا ہے. بھارت میں دراوڑی زبان سے اسکے لیے لفظ "کاجل" مستعمل چلا آ رہا ہے جو اردو میں بھی استعمال ہوتا ہے. انگریزی کا "الکحل" بھی اسی عربی لفظ "کحل" سے ماخوذ ہے.  اب آپ پوچھیں گے کہ شراب اور سرمہ کا آپس میں کیا تعلق؟  تو جناب جمالیاتی تناظر میں شراب و شباب کے ازلی تعلق سے قطع "نظر"، کحل کو اسکے معدنی ماخذ "اثمد" یعنی اینٹیمنی (Antimony/Stibnite)  کو پیس کر اسی طریقے سے حاصل کیا جاتا جس طریقے سے اس دور میں شراب کیلئے الکحل کشید کیا جاتا تھا.  اور یہ اثمد ہی اصل سرمہ ہے، جیسا کہ سنن نسائى اور ابو داود وغيرہ ميں ابن عباس رضى اللہ تعالى عنہما سے مروى ہے كہ رسول كريم صلى اللہ عليہ وسلم نے فرمايا: "تمہارے سرموں ميں سب سے بہتر سرمہ اثمد ہے، يہ نظر كو صاف كرتا اور بال اگاتا ہے" سنن نسائى حديث نمبر ( 5113 )؛ سنن ابو داود حديث نمبر ( 3837 ) مصنف ابن ابى شيبہ ميں انس رضى اللہ تعالى عنہ سے درج ذيل حديث مروى ہے: "نبى كريم صلى اللہ عليہ وسلم اپنى دائيں آنكھ ميں تين بار اور بائيں آنكھ ميں دو بار سرمہ لگايا كرتے تھے" اس حديث كو علامہ البانى رحمہ اللہ نے السلسلۃ الاحاديث الصحيحۃ حديث نمبر ( 633 ) ميں صحيح قرار ديا ہے.  لیکن مسئلہ یہ ہے کہ اسوقت مارکیٹ میں جو سرمہ جات دستیاب ہیں وہ اثمد یعنی Antimony کی بجائے سیسہ یعنی Lead کے معدنی ماخذ "گیلینا"(Galena) سے بنے ہیں. اور سیسہ انسانی جسم کیلئے ایک خطرناک دھات ہے. سرمہ میں موجود سیسہ خون میں شامل ہو کر کافی نقصان دہ ثابت ہوتا ہے...  .. حاملہ خواتین میں بچوں کے پیدائشی نقائص کا باعث بن سکتا ہے. اسکے علاوہ حمل کے دوران بچے کی دماغی نشوونما پر بھی منفی اثرات مرتب کرتا ہے.  پاکستان میں ایک تحقیق کے مطابق 84 میں سے 13 حاملہ خواتین کے ناخنوں میں سیسہ کی خطرناک حد تک زیادہ مقدار پائی گئی.  .. بچوں میں بالخصوص، سیسہ خون کے خلیوں کو متاثر کرتا ہے اور خون کی کمی کا باعث بنتا ہے  .. اعصابی نظام میں بیٹھ کر دماغ اور اعصاب کو نقصان پہنچاتا ہے. اس سے بچے میں چڑچڑا پن بھی پیدا ہوتا ہے اور ذہانت بھی متاثر ہوتی ہے. .. گردے متاثر ہو سکتے ہیں .. جگر کو بھی نقصان کا اندیشہ ہوتا ہے .. اسکے علاوہ سرمہ کی صورت میں اسکے استعمال سے آنکھوں میں انفیکشن یا قرنیہ کی جھلی کے نقصان کا بھی اندیشہ رہتا ہے.  لہٰذا سرمہ خریدتے وقت یہ تسلی کر لیں کہ کہیں اس میں سیسہ تو نہیں. لیکن ایک اور بہت بڑا مسئلہ یہ ہے کہ سرمہ کا ماخذ سیسہ ہو بھی تو اسکا ذکر پیکٹ پر نہیں کیا جاتا. ہمارا ھاشمی سرمہ جب امریکہ پہنچا تو اس کے تجزیے میں سیسہ کی خطرناک مقدار پائی گئی. تب سے امریکہ میں ہر قسم کا سرمہ بین ہے جبتک کہ یہ ثابت نہ کیا جائے کہ اسکا ماخذ "نیچرل" یا قدرتی جڑی بوٹیاں ہیں. جی، اگر آپکو سرمہ لگانا ہی ہے تو یا تو خالص اثمد تلاش کریں یا پھر کسی قابل اعتماد حکیم کا قدرتی اجزاء سے بنا سرمہ ڈھونڈیں. ورنہ خوبصورتی سے زیادہ بچے کی صحت ضروری ہے. (ڈاکٹر رضوان اسد خان)

##############################
https://web.facebook.com/theguided1/posts/10211148912039134?comment_tracking=%7B%22tn%22%3A%22O%22%7D
آج کوئی بتا رہا تھا کہ روئیت ہلال پر بھی باقاعدہ جوا ہوتا ہے...!!!آج کوئی بتا رہا تھا کہ روئیت ہلال پر بھی باقاعدہ جوا ہوتا ہے...!!!

##############################
https://www.facebook.com/theguided1/posts/10211153434552194?comment_tracking=%7B%22tn%22%3A%22O%22%7D
انسانوں سے وہ سوال نہ کرو جو خدا نے کرنے ہیں... مثلاً، مال کہاں سے کمایا اور کہاں خرچ کیا؟  (منی ٹریل دکھاؤ) ان سے انسانوں والے سوال پوچھو،  مثلاً،  آج ڈیٹ پر چلو گے؟  فلم کونسی دیکھیں؟  پارٹی میں پینے کو تو ملے گی نا؟  😉

##############################
https://www.facebook.com/theguided1/posts/10211152993221161?comment_tracking=%7B%22tn%22%3A%22O%22%7D
بیوقوف لبرلو، تمہیں کیا پتہ کہ حج پر جانے والا کتنے غریبوں کی مدد کرتا رہا ہے اور کتنے عرصے سے کرتا رہا ہے اور ان سے یہ کہتا رہا ہے کہ اللہ سے دعا کرنا کہ مجھے اپنے گھر میں بلا لے... اور اگر تم یہ چاہتے ہو کہ جب تک پاکستان سے غربت کا خاتمہ نہ ہو جائے تب تک کوئی حج کرے نہ قربانی تو تم سے بڑا جاہل اور احمق اس دنیا میں اور کوئی نہیں... ہونہہ...!!!

##############################
https://web.facebook.com/theguided1/posts/10211181578175767?comment_tracking=%7B%22tn%22%3A%22O%22%7D
حکومت نے تو جو کرنا ہے سو کرنا ہے اور یقین کریں کہ ہم سے پوچھ کر نہیں کرنا. لہٰذا ان بیکار کے تجزیوں کو چھوڑیں اور یہ بتائیں: .. کیا ہمارے چھوٹے نے "چھوٹا بھیم" اور ہندی بولنے والا "ڈوریمون" دیکھنا چھوڑ دیا ہے؟ .. کیا ہماری شادیوں سے جہیز کی ہندوانہ لعنت ختم ہو گئی ہے؟ .. کیا ہمارے مہندی کے فنکشز اور ان میں بھارتی گانوں پر ہونے والا رقص و سرود ختم ہو گیا ہے؟ .. کیا ہماری گروسری میں بھارتی اشیاء آنا بند ہو گئی ہیں؟ .. کیا ہندوانہ طرز کا ذات پات اور برادری کی بنیاد پر فخر و تعصب ہمارے دلوں سے نکل گیا ہے؟ .. کیا ہم نے ہندی فلموں سے توبہ کر لی ہے؟ .. کیا ہم نے ہر قسم کے سخت و نامساعد حالات کیلئے تیاری کر لی ہے؟ اور سب سے اہم سوال: .. کیا ہم نے پوری دنیا سے مکمل طور پر مایوسی اختیار کر کے صرف اور صرف ایک اللہ سے امید لگا لی ہے؟ یا اسکے برعکس ابھی تک اللہ سے مایوس ہو کر دوسروں سے امیدیں لگائے بیٹھے ہیں؟

##############################
https://web.facebook.com/theguided1/posts/10211179966415474?comment_tracking=%7B%22tn%22%3A%22O%22%7D
مسلمانوں، مایوس نہیں ہونا.  سب کچھ پلان کے مطابق ہو رہا ہے...!!!  نہیں، نہیں، کفار اور انکے ایجنٹس کے پلان کے مطابق نہیں...  اللہ واحد القہار کے پلان کے مطابق...!!!

##############################
https://web.facebook.com/theguided1/posts/10211236601711321?comment_tracking=%7B%22tn%22%3A%22O%22%7D
طبی مشورے کیلئے سوال اور اسکا جواب...

##############################
https://web.facebook.com/theguided1/posts/10211234185690922?comment_tracking=%7B%22tn%22%3A%22O%22%7D
اف اللہ.... کتنے گھنے بال ہوتے تھے میرے.... 😢

##############################
https://web.facebook.com/theguided1/posts/10211241759200255?comment_tracking=%7B%22tn%22%3A%22O%22%7D
ضیاء الحق پر ہونے والی بے جا تنقیدات کے تجزئیے سے لوگوں کو دھوکہ لگ گیا ہے گویا ہم ان کے ہر فعل کو جائز سمجھتے ہیں۔ تو جنہیں نہیں معلوم وہ جان لیں کہ ضیاء الحق کا عہد شکنی کرکے حکومت پر قبضہ کرنا، اپنے سیاسی مخالفین پر ظلم کرنا اور ملکی سیاست میں غیر آئینی اقدامات، گروہوں اور لیڈرشپ کو پروان چڑھانا وغیرہ سب ایسے اعمال ہیں جنہیں ہم غلط سمجھتے ہیں۔  لکھ دیا ہے تاکہ سند رہے اور بار بار جواب دینے سے جان چھوٹے۔

##############################
https://web.facebook.com/theguided1/posts/10211241069703018?comment_tracking=%7B%22tn%22%3A%22O%22%7D
ڈارون ازم کے مطابق ایک امکان یہ ہے کہ جدید انسان نے "سروائیول" کیلئے اپنے سے پچھلے، کمتر، "نینڈرتھل" انسان کی نسل کشی کر کے اسکا روئے زمین سے خاتمہ کر دیا تھا. کئی سائنس دان اور فلسفی ڈارون ازم سے یہ نتیجہ اخذ کرتے آئے ہیں کہ سفید فام انسان جدید انسان کی جدید ترین (اسے "بہترین" پڑھیں) اور سیاہ فام قدیم ترین (اسے "بدترین" پڑھیں) قسم ہیں. یہی وجہ ہے کہ ماضی قریب میں گوروں نے کالوں کا بدترین استحصال کیا اور قریب تھا کہ انکی نسل کا خاتمہ ہی کر ڈالتے.... اور آج بھی ڈارون ازم کے مطابق اپنے آپ کو انسانیت کی معراج پر سمجھنے والے کمتر انسانوں کا خاتمہ کرنے میں مصروف ہیں... ٹرمپ، پیوٹن، لی چیچیانگ، بارس جانسن، نیتن یاہو، مودی، سیسی، بشار،  وغیرہ ڈارون ازم کے اس فلسفے کی جیتی جاگتی مثالیں ہیں...!!! (ڈاکٹر رضوان اسد خان)

##############################
https://web.facebook.com/theguided1/posts/10211250559940268?comment_tracking=%7B%22tn%22%3A%22O%22%7D
احمق ترین شخص اور اندھے ترین بھکت* کو بھی اتنی سی بات تو سمجھ آ جانی چاہیے کہ اگر کشمیری واقعی مودی کے اس "عظیم اقدام" پر خوش ہوتے تو بی جے پی حکومت ان میں سے ہر ایک کے منہ کے آگے مائیک فٹ کر کے وہاں کی انٹرنیٹ سپیڈ کو کئی گنا بڑھا چکی ہوتی، نہ کہ مواصلات کا مکمل بلیک آؤٹ...  (بھکت ہندی بول چال میں ایسے شخص کو کہتے ہیں جو بغیر سوچے سمجھے ہاں میں ہاں ملاتا ہو... جیسے ہمارے ہاں کسی بھی سیاسی پارٹی یا اسٹیبلشمنٹ کے اندھے سپورٹرز/پجاری) یہ بہترین نکتہ ہر اس جگہ اپلائی ہوتا ہے جہاں کوئی بھی جابر حکومت عوام کی بہتری کے نام پر ان پر عرصہ حیات تنگ کر دے اور دنیا تک انکی آواز پہنچنے سے روکنے کی ہر ممکن کوشش کرے....

##############################
https://web.facebook.com/theguided1/posts/10211248755055147?comment_tracking=%7B%22tn%22%3A%22O%22%7D
اسوقت کشمیر میں عام آدمی کی زندگی: ...............  جواہر لال نہرو کی سٹوڈنٹ لیڈر، شہلا رشید، جو کشمیر کی صورتحال پر رپورٹنگ کر رہی ہیں، کے مطابق کشمیر سے آنے والے لوگ بتاتے ہیں: 1. سری نگر اور اس سے ملحقہ اضلاع میں فی الوقت نقل و حمل کی اجازت ہے 2. مقامی پریس پر پابندیاں ہیں 3. کھانا پکانے کیلئے گیس کی قلت شروع ہو گئی ہے. گیس ایجنسیاں بند ہیں  4. پٹرول پمپ شام 7 بجے کے بعد کھلتے ہیں. پٹرول اور ڈیزل صرف شہری علاقوں میں دستیاب ہے 5. فی الوقت روزمرہ استعمال کی اشیاء دستیاب ہیں. بچوں کی خوراک مشکل سے ملتی ہے 6. ادویات کی قلت کا آغاز ہو گیا ہے 7. لوگوں کو انٹرویوز کی کالز موصول نہیں ہو رہیں کیونکہ مواصلات کے ذرائع مکمل جام ہیں 8. سیٹلائیٹ ٹی وی چل رہے ہیں لیکن انکی سبسکرپشن کو ریاست کے اندر سے ری چارج کرنا ممکن نہیں ہے 9. کچھ اضلاع میں سرکاری افسر صحت کی سہولیات کا جائزہ لینے جا رہے ہیں 10. جموں و کشمیر کی پولیس کو مفلوج کر دیا گیا ہے اور امن و امان کی صورتحال انکے قابو سے باہر ہے. ان سے پستول واپس لے کر ڈنڈے پکڑا دئیے گئے ہیں. سارا کنٹرول پیرا ملٹری فورسز کے پاس ہے 11. مسلح افواج کے سپاہی رات کے وقت گھروں میں داخل ہوتے ہیں، تلاشی لیتے ہیں، لڑکوں کو پکڑ لیتے ہیں، جان بوجھ کر کھانے پینے کی اشیاء کو ضائع کرتے ہیں، تیل کو چاولوں میں ملا دیتے ہیں.... 12. شوپیاں میں 4 افراد کو تفتیش کے نام پر آرمی کیمپ میں بلا کر تشدد کیا گیا اور مائیک لگا کر انکی چیخیں پورے علاقے کو سنوائی گئیں تاکہ لوگوں میں خوف و ہراس کی فضا پیدا کی جائے...!!! ........... کشمیر کی صورتحال سے دنیا کو آگاہ کرنے کیلئے اس پوسٹ کو زیادہ سے زیادہ پھیلائیں. ٹویٹر پر شہلا رشید کا فالو کریں... لنک پہلے کمنٹ میں (اردو ترجمہ: ڈاکٹر رضوان اسد خان)

##############################
https://web.facebook.com/theguided1/posts/10211258794586129?comment_tracking=%7B%22tn%22%3A%22O%22%7D
بے خدا..... (وارننگ: 18 پلس)  .............  نقل کفر، کفر نہ باشد. مشہور فلسفی "نیچے"، جسے نیٹشے بھی لکھتے ہیں، نے اعلان کیا کہ "خدا مر گیا ہے".... جس سے اسکی مراد تھی کہ خدا کا تصور مر گیا ہے اور اب انسان خود ہی اپنا خدا ہے. اور پھر اس نے ایک "سپر مین" کا تصور دیا اور کہا کہ اخلاقیات صرف عوام کیلئے ہیں تاکہ وہ کنٹرول میں رہیں. عظیم لوگوں کو اپنے اندرونی قوانین پر چلنا چاہیے اور غلام کی بجائے آقا (خدا) بننے پر توجہ دینی چاہیے.  چلو جی خدا اور مذہب سے تو جان چھڑا لی. اب انسانوں کے باہمی تعامل میں اچھائی، برائی اور اخلاقیات کا معیار کیا ہو گا؟ بڑی بحث و تمحیص کے بعد جان سٹوؤرٹ مل نے بالآخر وہی عیسائیت والے "گولڈن رول" پر ٹاکی لگا کر پیش کر دیا کہ، "دوسروں کے ساتھ وہی کرو جو تمہارے ساتھ کیا جائے تو تمہیں برا نہ لگے".... یعنی فرد کو ہر معاملے میں مکمل آزادی ملنی چاہیے اور آزادی کی حد صرف یہ ہو کہ اس سے کیسی دوسرے فرد کی جان، مال، عزت اور آزادی کو نقصان نہ پہنچے. اس تصور پر سب متفق ہو گئے اور مغربی ممالک کے تمام قوانین کی بنیاد یہی فلسفہ قرار پایا. البتہ اجتماعی نوعیت کے کچھ معاملات مثلاً دفاع، معیشت، پولیس وغیرہ حکومت کے کنٹرول میں دے دئیے گئے. اب اسکے نتیجے میں جو تہذیب جنم لے گی اسکی اخلاقیات اور ان کا تنوع چیک کرنے کیلئے یہ کہانی ملاحظہ فرمائیں: بھارت میں ایک ہم جنس پرست مرد ڈِک کی شادی ایک بائی سیکشوؤل مرد ٹام سے ہو گئی. مہندی کی رسم میں خصوصی طور پر ٹرانز جینڈر خواتین (جو پیدائش کے لحاظ سے مرد تھیں) کو بلایا گیا. اس پر فیمنسٹ خواتین کے 2 دھڑے بن گئے کہ کیا ٹرانز خاتون کو خاتون مانا جائے یا نہیں. البتہ اس پر دونوں گروپ متفق ہو گئے کہ مہندی صرف عورتوں کے ساتھ کیوں منسوب ہے، مردوں کو بھی اس رسم میں مہندی لگوانی پڑے گی، خواہ وہ "سِس" (پیدائشی مرد) ہوں یا "ٹرانز" (پیدائشی خواتین جنہوں نے مردوں والی شناخت اختیار کی). اس پر کچھ مردوں نے یہ بہانہ بنا کر جان چھڑائی کہ "ہمارا جسم، ہماری مرضی"... بہرحال اگلے روز شادی کی تقریب کیلئے ہیومنسٹ بنیادوں پر ایک قحبہ خانے کا انتخاب کیا گیا تاکہ طوائف پیشہ، سِس اور ٹرانز، مرد و خواتین کے ساتھ اظہار یکجہتی بھی ہو جائے اور ان میں سے جو بڑھاپے کی وجہ سے پیشے کے قابل نہیں رہے، انکی کچھ مالی امداد بھی. تقریب کیلئے کیک بنوانے کی خاطر دونوں پارٹنر شہر کی سب سے بڑی بیکری پہنچے اور "گے میرج" کی مناسبت سے کیک کا آرڈر دیا. مالک چونکہ کٹر عیسائی تھا، اس نے آرڈر لینے سے انکار کر دیا. اس پر ٹام اور ڈک غصے میں آ گئے کہ مذہبی بنیادوں پر انکا آرڈر لینے سے انکار انکے ساتھ نفرت پر مبنی سلوک ہے اور مالک پر عدالت میں مقدمہ کر دیا. بعد میں عدالت میں بیکری کے مالک نے دلیل پیش کی کہ اسے اپنی دوکان پر یہ آزادی حاصل ہونی چاہیے کہ وہ کسی بھی آرڈر کو بغیر وجہ بتائے مسترد کر دے. مذہبی بنیاد والی بات محض مدعیان کا مفروضہ ہے جسکا کوئی ثبوت نہیں. یوں لبرل بنیادوں پر وہ مقدمہ جیت لیا گیا جو مذہب کی بنیاد پر کسی صورت نہیں جیتا جا سکتا تھا.  خیر، شادی والے دن دولہا اور دولہا نے علامتی طور پر فرائیڈ کی تصور کے گرد سات پھیرے لگائے اور ہر پھیرے میں مسلمانوں کے حج کا مذاق اڑایا جس پر حاضرین نے تالیاں پیٹیں اور سیٹیاں بجائیں، بالخصوص دیسی لبرلز نے جو بطور "شامل واجا" حاضر تھے. البتہ ایک سر پھرا ہندو بھی وہاں موجود تھا جس نے نعرہ لگایا کہ درمیان میں آرتی جلا کر فرائیڈ کی تصویر کو بطور ایندھن استعمال کیا جائے تاکہ بھارت ماتا والوں کی بھی دلجوئی ہو. اسکے بعد سب نے سکائپ پر رچرڈ ڈاکنز کا خطبہ سنا جس میں اس نے ازدواجی تعلقات کی بہتری میں سائنس کے کمالات پر روشنی ڈالی اور جوڑے کو بطور تحفہ جدید ترین سیکس ٹوائز ایمیزون کی ڈرون سروس کے ذریعے ارسال کر کے تہلکہ مچا دیا. پھر حاضرین نے قطار بنا کر ارسطو، کانٹ، نیچے اور رسل کے مجسموں کے چرن چھوئے.  اسکے بعد سب نے سوؤر اور شراب کو خوب انجوائے کیا... اور پھر سب مہمان قحبہ خانے کے ایک ایک کمرے میں اپنے اپنے پارٹنر کے ساتھ چلے گئے. کچھ نے مل جل کر مرکزی ہال میں رات گزارنے کا پروگرام بنایا. دولہا اور دولہا نے ٹاس کر کے فیصلہ کیا کہ پہلے شوہر کون بنے گا. چند روز بعد "گے" دولہا، ڈک کی بہن لینا ان سے ملنے آئی تو ٹام نے اس پر ڈورے ڈالنے شروع کر دئیے. یہ دیکھ کر ڈک نے ہنس کر اسے بتایا کہ یہ لیزبین ہے، اس پر وقت برباد نہ کرو. یہ سن کر لینا نے انکشاف کیا کہ نہیں اب میں "جینڈر فلوئڈ" ہوں، ضرورت اور خواہش کے مطابق اپنی پسند کی جنس اختیار کر لیتی ہوں. لیکن تمہاری شادی کے کچھ ہی روز بعد میں تمہارے پارٹنر کی اس آفر کو غیر اخلاقی سمجھتی ہوں. اس پر ٹام نے فوراً پوچھا کہ کون سی اخلاقیات؟ لینا نے جواب دیا کہ شادی ایک معاہدہ ہے جس میں دونوں پارٹنر وفاداری کا عہد کرتے ہیں اور یہ عمل بے وفائی شمار ہو گا. اس پر اسکا بھائی بولا کہ میرا پارٹنر بائی سیکشوؤل ہے اور میں اسکی ضروریات سمجھتا ہوں. میں نے چونکہ کنسینٹ دے رکھی ہے لہذا اس میں کوئی قباحت نہیں. دوسرے کمرے میں لے جا کر ٹام نے اسے بتایا کہ وہ کبھی کبھار اپنی سگی بہن کے ساتھ بھی سو جاتا ہے. اس پر لینا کی آنکھیں کھلی کی کھلی رہ گئیں اور اس نے حیرت سے منہ پر ہاتھ رکھ لیا. اس پر ٹام بولا کہ تم ذرا عقل سے سوچو کہ اگر ہم دونوں یہ کام رضا مندی سے کرتے ہیں تو کسی کا کیا نقصان ہے. یہ لبرل فلسفے کے عین مطابق ہے. لینا سے اسکا کوئی جواب نہ بن پڑا. اس نے تذبذب کی حالت میں وہسکی کے دو چار گلاس چڑھا لیے. اگلے دن اس نے ٹام پر ریپ کا کیس کر دیا کہ میں شراب کے نشے میں تھی جسکا ناجائز فائدہ اٹھاتے ہوئے ٹام نے مجھے غیر مناسب طریقے سے چھوا اور اپنی مردانہ طاقت کے زور پر مجھے ہراساں کیا جو کہ پیٹری آرکی ہے. وہ مقدمہ جیت گئی، ٹام کو سزا ہو گئی اور ڈک نے اسے طلاق دے دی. ایک سال بعد ڈک کو عدالت سے نوٹس ملا کہ وہ اپنے بچے کا خرچہ نہیں بھیج رہا جس پر وہ عدالت میں حاضر ہو کر جواب دے. ڈک سر پکڑ کر بیٹھ گیا کہ وہ تو گے ہے، اسکا بچہ کہاں سے آ گیا. خیر عدالت پہنچا تو ٹام بیٹھا مسکرا رہا تھا. عقدہ یہ کھلا کہ دونوں نے شادی کے اگلے ہی روز اپنے نطفوں کا مکسچر ایک خاتون کو ڈونیٹ کر کے اسکے رحم کو کرایے پر لیا تھا(سروگیٹ مدر ہوڈ). اب اسکا "نتیجہ" 4 ماہ کا ہو چلا ہے جسکے نان نفقے کی ذمہ داری اس نے تاحال پوری نہیں کی ...  یوں ڈک کو بھاری جرمانہ ہوا اور ٹام نے اپنا انتقام لے لیا. بچہ باری باری دونوں کے ساتھ وقت گزارنے لگا. لیکن دونوں اس میں دلچسپی نہ لیتے جس سے اسکی صحت بگڑ گئی. سوشل سروسز والوں نے بچے کو چھین کر اولاد کے خواہشمند ایک "کوئیر" کپل کو دے دیا اور ٹام اور ڈک کو جیل بھیج دیا گیا. نئے کپل نے بچے کی جنس معلق رکھنے کا فیصلہ کیا، ٹیکے لگوا کر اسکی بلوغت کو روکے رکھا اور جب وہ 16 برس کا ہوا تو خود اپنی جنس کا فیصلہ کیا. سرجری اور ہارمونز کی ٹریٹمنٹ کے بعد وہ ایک نئی شناخت کے ساتھ معاشرے میں داخل ہوا اور بطور کیریئر "پورن سٹار" بننے کا فیصلہ کیا....  (کیا اس کہانی کو جاری رکھا جائے؟ اپنی رائے دیں)  ( ڈاکٹر رضوان اسد خان)

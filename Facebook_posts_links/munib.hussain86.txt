
##############################
https://web.facebook.com/munib.hussain86/posts/652459558586117?comment_tracking=%7B%22tn%22%3A%22O%22%7D
تحریر صہیب نسیم اِنَّ فِرْعَوْنَ وَهَامَانَ وَجُنُودَهُمَا كَانُوا خَاطِئِينَ ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔ بے شک فرعون ھامان اور ان دونوں کے لاو لشکر خطاکار تھے۔ وہ بڑے منظم تھے بھت منتظم تھے مادی ترقی میں وہاں تک پہنچ چکے تھے کہ خدائ کا دعوی تھا انہیں اپنے محکمہ زراعت پہ بھی بڑا ناز تھا الیس لی لی ملک مصر وھذہ الانہار تجری من تحتی کیا عظیم مصری تھذیب کا  میں مالک نہیں؟ یہ دیکھو اَبپاشی کا کیسا نظام میرے پاس ھے! افلاتعقلون؟   ان سب باتوں سے کیا تم یہ نتیجہ نہیں نکال رھے کہ میں حق پہ ھوں؟ اور یہ دیکھو مجھے چیلنج کرنے والے کو!! ام انا خیر من ھذا الذی ھو مہین انکا تو کوئ اسٹے ٹس ہی نہیں  انکو کیا خبر ترقی کیا ھوتی ھے، کیسی ھوتی ھے ولایکاد یبین نا انکے پاس ابلاغ کی وہ طاقت ھے  اور یہ جو موسی کا دعوی ھے کہ وہ خدا کا پیام لایا ھے تو خدا نے اسپہ سونے کے کنگن کیوں نا اتارے؟ کہ اس دولت سے کام لیکر ھم پہ فتح پالیتا یا اگر یہ واقعتا اللہ کا نمایندہ ھے تو اسکے ساتھ فرشتے کیوں نہیں اَجاتے؟کہ دعواے پارسائ کی تصدیق ھوجاتی۔ غرض اسنے اپنی قوم کی عقل مار دی۔ ظاھر بینوں کو یہ تقریر مفصل اور مدلل لگی انہوں نے اس ایجنڈہ کو تسلیم کیا۔فرعون کی مان لی۔ قراَن کا بیان ھے کہ جب انہوں نے ھم کو خفا کیا تو ھمنے انسے انتقام لیا اور سب کو ڈبو ڈالا  انہیں نشانِ عبرت بنا ڈالا۔ اِنَّ فِرْعَوْنَ وَهَامَانَ وَجُنُودَهُمَا كَانُوا خَاطِئِينَ بے شک فرعون ھامان اور ان دونوں کے لاو لشکر خطاکار تھے۔ ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔

##############################
https://web.facebook.com/munib.hussain86/posts/655953888236684?comment_tracking=%7B%22tn%22%3A%22O%22%7D
تماشا ختم پیسے ہضم  یوتھیے اور حادثاتی انصافی ناچنا بند کردیں۔

##############################
https://www.facebook.com/munib.hussain86/posts/656830238149049?comment_tracking=%7B%22tn%22%3A%22O%22%7D
راج اور بھوشے کے لیے کون ہے جو کسی پیرنی کے پاس نہیں گیا

##############################
https://web.facebook.com/munib.hussain86/posts/660394591125947?comment_tracking=%7B%22tn%22%3A%22O%22%7D
ممدوح از بیک ٹریولنگ ٹو قصر شاہی ود مولای صہیب نسیم اینڈ ہز فرینڈ ممدوح ثانی دا سورس کنفرمڈ دا رپورٹممدوح از بیک ٹریولنگ ٹو قصر شاہی ود مولای صہیب نسیم اینڈ ہز فرینڈ ممدوح ثانی دا سورس کنفرمڈ دا رپورٹ

##############################
https://web.facebook.com/munib.hussain86/posts/660380017794071?comment_tracking=%7B%22tn%22%3A%22O%22%7D
فیس بک پر تحائف وصولی کے اکثر اسٹیٹس "اِشرافِ نفس" معلوم ہوتے ہیں، کیوں کہ کئی لوگ تو دھڑلے سے لکھتے بھی ہیں کہ میں نے مزید لوگوں کو ابھارنے کے لیے یہ اسٹیٹس ڈالا ہے کہ وہ بھی مجھ پر فتوحات کریں. علما نے متفق علیہ حدیث کی روشنی میں اشرافِ نفس کو حرام قرار دیا ہے، اس لیے اس سے بچنا ضروری ہے. واللہ اعلم

##############################
https://web.facebook.com/munib.hussain86/posts/660370407795032?comment_tracking=%7B%22tn%22%3A%22O%22%7D
یہ ڈھاکا ہی تھا جہاں کی احسن منزل میں 30 دسمبر 1906ء کو بنگالی نواب خواجہ سلیم اللہ بہادر کی زیرسرپرستی آل انڈیا مسلم لیگ کی بنیاد رکھی گئی اور مسلمانوں نے ہندوؤں سے الگ ہو کر اپنی جدوجہد شروع کی، جو قیامِ پاکستان پر ختم ہوئی. تاریخ گواہ ہے کہ اس وطن عزیز کو بنانے میں من حیث القوم بنگالیوں سے زیادہ جذباتی کوئی نہیں تھا. آج کشمیر کی حیثیت پر بھارت کے شب خون مارنے کے ردعمل میں یہی بنگالی جذباتی انداز میں ڈھاکا کی سڑکوں پر ہیں، جب کہ ہم نام کے پاکستانی فیس بک پر جگتیں مار رہے ہیں. ہمارے عمل سے لگتا ہے کہ ہم نے پوری منصوبہ بندی سے مقبوضہ جموں وکشمیر فروخت کیا ہے.

##############################
https://web.facebook.com/munib.hussain86/posts/666213170544089?comment_tracking=%7B%22tn%22%3A%22O%22%7D
جب قوم بھارتی فلمیں دیکھے گی تو بھارتیہ جنتا پارٹی کے گئورکھشکوں کی طرح جنونی ہی بنے گی! پڑھے لکھے جاہل #JusticeForRehanجب قوم بھارتی فلمیں دیکھے گی تو بھارتیہ جنتا پارٹی کے گئورکھشکوں کی طرح جنونی ہی بنے گی! پڑھے لکھے جاہل #JusticeForRehan

##############################
https://web.facebook.com/munib.hussain86/posts/666984293800310?comment_tracking=%7B%22tn%22%3A%22O%22%7D
رسول الله صلى الله عليه وسلم نے فرمایا: جلد ایسے حکمران آئیں گے، جو جھوٹ بولیں گے اور ظلم کریں گے. جس نے ان کے جھوٹ کی (جانتے بوجھتے) تصدیق کی اور ظلم کرنے میں ان کی مدد کی، وہ میرا ہے نہ میں اس کا اور وہ حوض کوثر پر مجھ سے نہ مل سکے گا. تاہم جس نے ان کے جھوٹ کی تصدیق کی نہ ظلم میں ان کی مدد کی، وہ میرا ہے اور میں اس کا، وہ مجھے حوض کوثر پر مل پائے گا.  حوالہ: مسند احمد حکم سند: صحیح

##############################
https://web.facebook.com/munib.hussain86/posts/667571773741562?comment_tracking=%7B%22tn%22%3A%22O%22%7D
يقول الأستاذ مهرداد، وهو مدرس لغة إنكليزية في جامعة طهران، أنه أثناء الحرب العراقية الإيرانية كان لكل مجموعة مقاتلة مرشد ديني وكان مرشدنا يحرضنا على الاستبسال في القتال ضد الجيش العراقي الذي كان يقاتل كالمجانين وكانت كلما تقدمت مجموعة فنيت عن بكرة أبيها... وفي ذات مرة عصيبة قال لنا المرشد من سيغير على العدو ويموت فله الفردوس الأعلى ومن سيعود سأعطيه مفتاح الجنة ليحفظ به ويدفن معه في قبره ويغفر الله له جميع خطاياه. يقول مهرداد، فنيت مجموعتي كلها ورجعت أنا وزميل لنا نجر خطانا وما لبث صديقي أن مات لدى وصولنا فأعطاني المرشد مفناحاً كبيراً مزركشاً وملوناً وقال هذا مفتاح قصرك في الجنة، ومن حيث أني كنت أعرف الانكليزية وهو لا يعرفها قلبت المفتاح... لقد كان مفتاحاً بلاستيكياًَ.. كتب على حرفه: (Made in China) هذا ما كنا نقاتل لأجله...

##############################
https://web.facebook.com/munib.hussain86/posts/671136633385076?comment_tracking=%7B%22tn%22%3A%22O%22%7D
کشمیر وفلسطین اور وطنیت کا بدبودار نعرہ شاعر ومفکرِ مشرق علامہ اقبال نے اپنے معروف شعر میں "وطن" کو دورِجدید کا "خدا" قرار دیا ہے۔ علامہ اقبال سمجھتے تھے کہ جدید دور میں "قومیت" کا ظہور "وطنیت" کے لبادے میں ہو رہا ہے اور قومیت اس اسلامی تصور اجتماع کے خلاف ہے، جسے "امت" کہا گیا ہے۔ جس طرح ماضی میں قومیت نے مسلمانوں کا شیرازہ بکھیرا، اسی طرح اب وطنیت یہ کارِسیاہ انجام دے رہی ہے۔ مسلمانوں کی قدیم تاریخ میں مضریہ اور قیسیہ میں جاہلیت کی چپقلش ہو یا بنو امیہ اور بنو عباس میں اقتدار کی رسہ کشی، اسی طرح ماضی قریب میں عثمانی خلافت کے مقابل انگریزوں اور فرانسیسیوں کا ساتھ دینے والی عرب اقوام کا شرم ناک کردار، ان سب کے پیچھے یہی قومیت اور وطنیت کی بدبودار سوچ کارفرما رہی ہے۔ وطنیت کا نظریہ اتنا خونیں، متعفن اور گھناؤنا ہے کہ ایک مسلمان کو اس پر برانگیختہ کرتا ہے کہ وہ استعمار کی کھینچی گئی سرحدی لکیروں کے تقدس کے نام پر اللہ تعالیٰ اور رسول اللہ صلی اللہ علیہ وسلم کی قائم کردہ حدود کو پامال کرتے ہوئے اُس پار موجود اپنے ہی مسلمان بھائی کو قتل کرنے سے دریغ نہ کرے۔ بلکہ وطنیت قومیت سے بھی بدتر نظریہ ہے کہ اس کی وجہ سے سرحد کے اُس پار والا پشتون یہاں والے پشتون کو اور سینا میں تعینات عربی غزہ میں موجود عربی کو قتل کرنا سب سے بڑا فریضہ اور اعزاز سمجھتا ہے۔ اسی جذبہ وطنیت سے مغلوب ہو کر متحدہ عرب امارات نے بھارتی وزیراعظم نریندر مودی کو ملک کا سب سے بڑا سول اعزاز دیا ہے، جس پر پاکستانی سیخ پا ہیں کہ گجرات وکشمیر کے قسائی کو یوں نوازنا کسی اسلامی ملک کو زیب نہیں دیتا، جب کہ بھارتی بہ شمول وہاں کے مسلمانوں کا ایک طبقہ شادیانے بجا رہا ہے کہ یہ درحقیقت ان کے ملک کی عزت افزائی ہے۔ دیکھا جائے تو پاکستانیوں کا غصہ اسی طرح خالص وطنی بنیاد پر ہے، جس طرح بھارتیوں کی خوشی۔ پھر یہ کہنا کہ "ایک اسلامی ملک کو یہ زیب نہیں دیتا" کوئی معنی نہیں رکھتا کہ ہر طرف سب سے پہلے میرا ملک اور قومی مفاد کا نعرہ ہے۔ ہم اتنے بھولے کیوں ہیں کہ گجرات وکشمیر کے قسائی کو اعزاز ملنے پر سیخ پا ہیں، حالاں کہ اسے اعزاز دینے والا اماراتی مسلح افواج کا نائب (حقیقی) سربراہ اور ولی عہد ابوظبی خود کسی قصاب سے کم نہیں۔ پھر اس سے کسی اچھائی کی توقع کیوں؟! کیا ہم نہیں جانتے کہ بن زاید "شیطان العرب" کہلاتا ہے، کیوں کہ عراق سے لے کر لیبیا تک پورے مشرق وسطیٰ میں جاری قتل عام اور بدامنی میں اس کا بالواسطہ یا بلاواسطہ ہاتھ ہے۔ یقین نہیں آرہا تو ابھی سرچ کرلیں کہ جنگ زدہ غریب خلیجی ملک یمن کے صوبے شبوہ میں اس وقت کیا چل رہا ہے۔ جو ملک 5 سال سے فوج اور حوثی ملیشیا کے درمیان جنگ کا اکھاڑا بنا ہوا ہے، اسی ملک کے جنوب میں امارت نے اپنی ملیشیاؤں کے ذریعے سعودی نواز ہادی حکومت کی فوج کے خلاف ایک محاذ کھول دیا ہے اور وہاں گھمسان کی لڑائی جاری ہے۔ رواں ماہ کے وسط میں یہی لڑائی عبوری دارالحکومت عدن میں بھی ایک ہفتہ چلتی رہی۔ امارات چاہتا ہے کہ وہ تزویراتی اہمیت والے باب المندب کے جزیرہ میون اور بحیرہ عدن کے جزیرہ سقطری پر قبضے کے بعد اب پورے جنوبی یمن کو کاٹ کر اس پر اپنے کٹھ پتلیوں کے ذریعے حکمرانی کرے۔ یوں بین الاقوامی تجارت کا مرکزی راستہ مکمل اس کی دسترس میں آجائے۔ اسی مقصد کے لیے جنوبی یمن میں امارات نے کشت وخوں کا نیا بازار گرم کیا ہے۔ یہی کچھ امارات باغی حفتر ملیشیا کے ذریعے لیبیا میں کررہا ہے۔ اس لیے ایک قسائی سے توقع رکھنا کہ وہ دوسرے قصاب کو نہیں نوازے گا، ہماری خام خیالی ہے۔ دوسری جانب مودی کو اماراتی تمغہ ملنے کے تناظر میں وطنیت کے بدبودار تھیلے سے ہمارے ہاں ایک کریہ سیاہ بلی باہر آئی ہے۔ دانش سے عاری "ورانِ وطن" کا کہنا ہے کہ ہم خواہ مخواہ عربوں کے چکر میں فلسطینیوں کی حمایت کرتے اور مسجد اقصی کو قبلہ اول وحرم مقدس قرار دے کر اپنے ملک کا نقصان کرتے رہے ہیں۔ جس طرح عربوں نے اس نازک موڑ پر مسئلہ کشمیر کو فراموش کیا، اسی طرح ہم بھی قضیہ فلسطین کو پسِ پشت ڈال کر اسرائیل سے ہاتھ ملا لیں۔ اس طرح عربوں کو ترکی بہ ترکی جواب مل جائے گا۔ جان لیں کہ اس گھٹیا سوچ کے پیچھے صہیونیت نواز بین الاقوامی لابی ہے، لیکن ہمارے معصوم لوگ جذبہ وطنیت سے مغلوب ہو کر اسے ہوا دے رہے ہیں اور ان کا گمان یہ ہے کہ وہ ملک وقوم کے مفاد میں صائب ترین مشورہ دے رہے ہیں۔ حالاں کہ یہ موقف اسلام، ہماری ثقافتی اقدار اور انسانیت کے خلاف ہے۔ کیا مظلوم صرف وہ ہے، جس کے ساتھ میرا رشتہ وطنیت کی ڈور سے جڑا ہے؟! جب کہ وہ مظلوم جو میرا صرف دینی بھائی ہے، وہ میری ہمدردی کے بجائے انتقام  کا مستحق ہے، کیوں کہ اس کا نسلی تعلق اس گروہ سے ہے، جس نے میرے قومی مظلوم کی تحقیر کی! یاد رکھیں کہ اسلام اس بدبودار سوچ کو بالکل برداشت نہیں کرتا۔ یہ وہ عصبیت ہے، جسے اسلام نے جاہلیت کا خاصہ قرار دیا ہے۔ اس سوچ کا پرچار کرنے والے بھی جان لیں کہ تاریخ کے اس نازک موڑ پر جب عالمی اور علاقائی طاقتیں کشمیر اور فلسطین جیسی اسلامی اراضی پر سودے بازی میں مصروف ہیں، وطنیت کے لبادے میں امت کا شیرازہ مزید پارہ پارہ کرنے والوں کو اللہ تعالیٰ معاف کریں گے نہ مسلمان اور نہ ہی دنیا کے مہذب لوگ۔ اس لیے جو مسلمان اس پروپگینڈے سے خود کو بچا سکتا ہے، وہ ہر صورت ایسا کرے، تاکہ اس کا دین خطرے میں نہ پڑے۔

##############################
https://web.facebook.com/munib.hussain86/posts/675206806311392
عام الرمادہ 18ھ میں امیر المؤمنین عمر بن خطاب رضی اللہ عنہ کی بے مثال خدمت اس سال آسمان نہ برسا۔ چراگاہیں خشک ہوگئیں۔ زمین سیاہ معلوم ہوتی تھی، جب کہ ہر سو دھول اڑتی تھی۔ قحط نے اہل حجاز کی چولیں ہلا دیں۔ لوگ جوق در جوق دارالخلافہ کو رخت سفر باندھنے لگے اور بھوک سے ستائے لوگوں کے قافلے یکے بعد دیگرے مدینہ منورہ پہنچنے لگے۔ ہر ایک کو یقین تھا کہ وہ زمین پر اللہ کے خلیفہ ہیں، اس لیے وہی ہماری جائے پناہ ہیں۔ آپ نے بھی ان پریشان حالوں کو مایوس نہ کیا اور بیت المال کا منہ کھول دیا، یہاں تک کہ اس میں اشیائے خور و نوش میں سے کچھ نہ بچا۔ 60 ہزار پناہ گزینوں کا گزر بسر بیت المال پر تھا۔ آپ کے دسترخوان پر ایک ایک وقت میں 10 ہزار لوگوں کے کھانے کا اہتمام کیا گیا، لیکن آپ تھکے نہیں اور مسلسل ان کی خدمت میں مصروف رہے۔ آپ کی خوراک گوشت، دودھ اور گھی تھی، تاہم آپ نے اپنی ذمے داری کا احساس کرتے ہوئے یہ سب ترک کردیا اور زیتون کے تیل یا سرکے سے روٹی تناول فرمانے لگے۔ اس گرم اور خشک خوراک سے آپ کی رنگت جل گئی۔ جسم میں تغیر آگیا۔ پیٹ خراب رہنے لگا۔ ضعف کا خطرہ پیدا ہوگیا، لیکن اس مشکل گھڑی میں آپ پوری ذمے داری سے اپنے عوام کے ساتھ اظہار یکجہتی کرتے رہے۔ آپ دن رات مدینہ منورہ کے طول و عرض میں گشت کرتے تھے۔ ایک شب آپ کو نہ کوئی مانگنے والا دکھا نہ کسی کے ہنسنے بولنے کی آواز سنائی دی۔ آپ نے حکام سے وجہ پوچھی تو معلوم ہوا کہ بیت المال خالی ہونے پر مانگنے والوں کو منع کردیا گیا اور لوگ خالی پیٹ ہونے کے باعث خاموش ہیں۔ یہ سن کر آپ کو اپنی اور ان کی بے بسی پر بہت افسوس ہوا۔ حالات اتنے بدتر ہوئے کہ لوگ اور مویشی بھوک سے مرنے لگے۔ وحشی جانور آبادیوں کا رخ کرنے لگے۔ بہ حیثیت حکمران آپ کو اپنی ذمے داری کا مکمل احساس تھا، اس لیے آپ احساس ذمے داری کے بوجھ تلے دبے الگ تھلگ رہنے لگے۔ آپ نے نمازِ استسقا کا اہتمام فرمایا اور نزول رحمت کے لیے رسول اللہ صلی اللہ علیہ وسلم کے چچا عباس بن عبدالمطلب کو ساتھ لے کرگئے۔ آپ نے نماز کے بعد کثرت سے استغفار کی۔ لوگوں نے تعجب کیا کہ آپ نے باران رحمت تو مانگی ہی نہیں۔ آپ نے جواب دیا کہ میں نے وہ آلہ استعمال کیا ہے، جس سے آسمان برستا ہے اور وہ استغفار ہے۔ اس دوران بلال بن حارث مزنی آپ کے پاس تشریف لائے اور عرض کیا کہ رسول اللہ کا پیغام لایا ہوں۔ رسول اللہ صلی اللہ علیہ وسلم نے اپ سے فرمایا ہے کہ میں تو تمہیں دانش مند چھوڑ کرگیا تھا اور تم ایسے ہی رہے، لیکن اب تمہیں کیا ہوگیا؟! آپ نے یہ خواب سنا تو فورًا نماز کی منادی کرا دی۔ آپ دو رکعت بہ جماعت پڑھا کر کھڑے ہوئے اور لوگوں سے یوں مخاطب ہوئے: لوگو! تمہیں قسم دے کر پوچھتا ہوں کہ تمہاری نظر میں میرے طرز عمل سے بہتر کوئی انداز ہے؟ لوگوں نے جواب دیا: خدا کی قسم! کوئی نہیں ہے۔ آپ نے فرمایا: بلال بن مزنی یہ پیغام لائے ہیں۔ لوگوں نے کہا: انہوں نے سچ کہا۔ آپ پہلے اللہ پاک سے پھر اس کے بندوں سے مدد مانگیں۔ یہ سن کر آپ نے شام اور بصرہ سمیت خلافت کے طول و عرض میں گورنروں کو مدد کے پیغامات بھجوائے۔ شام سے امین امت ابو عبیدہ بن جراح خوراک سے لدے 4 ہزار اونٹ لے کر پہنچے، جنہیں مدینہ منورہ کے نواحی علاقوں میں تقسیم کیا گیا۔ سعد بن ابی وقاص نے عراق سے 3 ہزار اونٹوں پر آٹا اور اتنے ہی اونٹوں پر کپڑے روانہ کیے۔ ابو موسیٰ اشعری نے بھی بصرہ سے سامان ضرورت کے ہزاروں اونٹ بھیجے۔ یوں اہل حجاز کی تکلیف میں کمی واقع ہوئی۔ 9 ماہ اس آزمایش میں گزرے، یہاں تک کہ اللہ تعالی نے آسانی فرما دی. زمین سرسبز ہوگئی، چراگاہیں لہلہانے لگیں۔ لوگ اپنے گھروں کو لوٹ گئے اور یوں آپ ایک اور کٹھن امتحان میں سرخرو ہوئے۔ رضی اللہ عنہ وعنھم اجمعین

##############################
https://web.facebook.com/munib.hussain86/posts/677362592762480
#مصر میں فوجی آمریت کی بھینٹ چڑھائے گئے ملک کے پہلے منتخب عوامی صدر ڈاکٹر محمد #مرسی شہید کا سب سے چھوٹا بیٹا عبداللہ مرسی انتقال کرگیا۔ عبداللہ کی عمر صرف 25 سال تھی، لیکن آمریت کی انتقامی کارروائیوں نے اسے نوجوانی ہی میں بوڑھا کردیا اور وہ دل کا دورہ پڑنے سے وفات پاگیا۔ عبداللہ اپنے والد کی غیر آئینی برطرفی اور غیر قانونی گرفتاری کے وقت 19 سال کا تھا۔ اپنے والد کے ساتھ انسانیت سوز سلوک نے اس جذباتی نوجوان کو ایک دن بھی خاموش نہ رہنے دیا۔ اپنے خاندان میں وہ فوجی حکومت کا شدید ترین ناقد تھا۔ یہی وجہ ہے کہ کبھی اسے منشیات رکھنے کا جھوٹا الزام لگا کر گرفتار کیا گیا، کبھی ٹرین سے لاپتا کردیا گیا، تھانوں اور عدالتوں میں بلا کر ذلیل کیا گیا، سزائیں سنائی گئیں، لیکن وہ اپنے والد کے لیے کبھی خاموش نہ ہوا۔ اس کے والد محمد مرسی 2 ماہ قبل بدترین سیاسی انتقام جھیلتے ہوئے اللہ کے حضور پیش ہوگئے، تو عبداللہ بھی شاید تھک گیا۔ آزادی اور حقوق کی اس جنگ نے شاید اسے اندر سے توڑ دیا۔ صدر مرسی کی وفات کے بعد توہین عدالت کے نام پر ان کے گھرانے پر 10 لاکھ جنیہ کے جرمانے نے شاید اسے تھکا دیا تھا۔ یہی وجہ ہے کہ گزشتہ شام قاہرہ کی سڑک پر گاڑی چلاتے ہوئے اسے دل کا دورہ پڑا اور اسپتال منتقل کرنے پر وہ بھی اپنے والد سے جا ملا۔ رحمه الله

##############################
https://web.facebook.com/munib.hussain86/posts/680100459155360
اللهم إما نعوذ بك من الفتن، ما ظهر منها وما بطن. تمام رافضیوں اور ناصبیوں کو ان فرینڈ کررہا ہوں۔ جو بکواس لکھی جا رہی ہے، وہ کوئی غیرت مند مسلمان برداشت نہیں کرسکتا۔ الله تعالیٰ ہمیں اہل بیت اور تمام صحابہ کرام رضی اللہ عنہم کے ساتھ جمع فرمائیں، اور ان برگزیدہ ہستیوں کے لیے ذرہ برابر کینہ رکھنے والوں پر لعنت کریں۔

##############################
https://web.facebook.com/munib.hussain86/posts/685412255290847
سقوطِ حیدرآباد دکن #حیدرآباد_دکن جیسی عظیم الشان ریاست پر بھارتی قبضے کو آج 71 برس بیت گئے۔ متحدہ ہندوستان میں ایک کروڑ 60 لاکھ آبادی کی حامل یہ ریاست برصغیر کی 565 نوابی ریاستوں میں امیر ترین اور سب سے زیادہ ترقی یافتہ تھی۔ بلکہ 17 ستمبر 1948ء کو سقوط کے وقت تک پاکستان، سعودی عرب، مصر، ایران اور افغانستان سمیت کوئی ایک اسلامی ملک دولت، تعلیم، ترقی اور جدت میں اس کا پا سنگ نہ تھا۔ نظامِ حیدرآباد کی سرپرستی میں ہزاروں خیر کے کام ہوئے اور اپنی نظیر آپ و بے لوث ہوئے۔ حرمین شریفین کو سہولیات کی فراہمی، دونوں مقدس شہروں میں زائرین کے لیے رباطوں کا وقف، مدارس اور علمائے کرام کی سرپرستی و کفالت، ماہرین فن کی قدر، دائرۃ المعارف العثمانیہ جیسے تحقیقی ادارے کی سرپرستی کرکے 175 عربی کتب کو مخطوطات سے محقق مطبوع نسخوں میں لانا، جامعہ عثمانیہ جیسی اپنے دور کی شان دار اعلیٰ تعلیمی درس گاہ کا قیام، دارالترجمہ قائم کرکے تقریباً ہر فن کی 400 سے زائد کتب کا اردو زبان میں ترجمہ، جدید اسپتالوں کی تعمیر اور اسکولوں کا قیام جیسے سماجی و رفاہی کاموں سے لے کر قیام پاکستان کے بعد ملک اور حکومت چلانے کے لیے 20 کروڑ روپے کی خطیر رقم اور سونے کے عطیے تک تمام کام زیر نظر تصویر میں سردار پٹیل کے سامنے کھڑے اس شکستہ دل معمر شخص نواب میر عثمان علی خان آصف جاہ ہفتم نے انجام دیے۔ خطے کی یہ بے نظیر ریاست اپنے حجم اور قد کاٹھ کو دیکھتے ہوئے مکمل خودمختاری اور مملکت برطانیہ سے براہ راست تعلق کی خواہاں تھی، لیکن سردار پٹیل نے 13 ستمبر 1948ء کو "آپریشن پولو" کے نام سے حیدرآباد دکن کے خلاف فوجی کارروائی شروع کی اور اندازوں کے مطابق 2 لاکھ شہریوں کا قتل عام کرکے اس ریاست پر قبضہ کرلیا۔ بھارت کے اس غاصبانہ اقدام کو اندرون ہی نہیں بیرونِ ملک بھی ایک آزاد ریاست پر حملہ قرار دیا گیا۔ اس موضوع پر قلم اٹھانے والے سید علی ہاشمی نے اسے حملہ اور قبضہ قرار دینے کی ایک منطقی دلیل پیش کی ہے۔ وہ لکھتے ہیں: "اگر حیدرآباد پر ہندوستان کا دعویٰ جائز تھا، تو 29 نومبر 1947ء کو اسے حیدرآباد کے ساتھ قرضہ جات کی ادائیگی کی مہلت کے معاہدے پر دستخط نہ کرنا ہوتے، وہ بھی ثالثی کی شق کے ساتھ۔ ثالثی پر رضا مندی تو دو یکساں فریقوں کے درمیان ہوتی ہے۔ مطلب یہ ہے کہ ہندوستان ایک علاحدہ ریاست تھی اور حیدرآباد ایک علاحدہ ریاست۔ لہٰذا حیدرآباد پر چڑھائی تقسیم کے بعد کی ہندوستانی تاریخ کا ایک سیاہ نکتہ یا سیاہ باب ہے"۔ یہی وجہ ہے کہ تلنگانا اور آندھراپردیش کے بہت سے لوگ آج بھی اس دن کو "سقوطِ حیدرآباد دکن" کے طور پر یاد کرتے ہیں۔

##############################
https://web.facebook.com/munib.hussain86/posts/685006681998071
عمر المختار انیسویں صدی کے آغاز سے بیسویں صدی کی ربع اول تک یورپ کی یلغار اور استعمار کے غلبے کے خلاف دنیا کے چپے چپے میں علمائے کرام اور صوفیہ عظام نے علم جہاد بلند کیا، تاہم ان میں دو شخصیات اور ان کی تحریکیں بے نظیر ہیں۔ پہلی برصغیر میں سید احمد شہید رحمہ اللہ اور ان کی مقدس جماعت ہے، جب کہ دوسری شمالی افریقا کے معروف صوفی امام محمد بن علی السنوسی رحمہ اللہ کی اصلاحی تحریک السنوسیہ ہے، جس نے مسلسل تنزل وناکامی کے اُس دور میں لیبیا کے مسلمانوں کو #عمر_المختار جیسا بہادر، جری، نڈر، بے باک اور حق پرست رہنما دیا۔ عمر المختار شیخ السنوسی کے پیروکار تھے۔ اپنے شیخ کے بعد ان کے جانشیں امام محمد المہدی السنوسی کی بیعت میں رہے۔ اپنے ناقص مطالعے کی روشنی میں میرا خیال ہے کہ اُس دور میں جہاں کہیں مسلمانوں کی دینی تحاریک چل رہی تھیں، کسی نے بھی اتنی مساجد، مدارس، مکاتب، خانقاہیں، لنگر خانے، مسافر خانے، مطابع، اسلحہ خانے اور اصطبل نہیں بنائے، جتنے تنہا امام محمد بن علی السنوسی کی جماعت نے تعمیر کیے اور چلائے۔ بنغازی، برقہ، بیضا، طبرق، کفرہ اور جغبوب وغیرہ ہی میں نہیں، بلکہ مشرق میں مصر سے مغرب میں الجزائر وتونس اور جنوب میں سوڈان تک ان کے مریدین، متوسلین اور متعلقین موجود تھے، اور بڑے پیمانے پر یہ خانقاہی سلسلہ چل رہا تھا۔ عمر المختار اسی سلسلے کے فرد اور اپنے آبائی علاقے جبل اخضر میں سنوسی خانقاہ کے شیخ تھے۔ ان کی وجہ شہرت قابض اطالوی فوج کے خلاف جہاد بنا، لیکن اس سے قبل انہوں نے اس دور میں دنیا کی دو بڑی استعماری طاقتوں کے خلاف بھی جہاد کیا۔ پہلا فرانس تھا، جس کے خلاف چاڈ کے محاذ پر عمر المختار نے اپنے امیر امام محمد المہدی کے حکم پر سنوسی مجاہدین کی قیادت کی اور دوسرا برطانیہ جس کی ماتحت فوج کے خلاف انہوں نے لیبیا مصر سرحد پر جہاد کیا۔ اسی بنا پر سلطنت عثمانیہ نے اس وقت بھی ان کی خدمات کو سراہا۔ اٹلی کے خلاف جہاد شروع ہوا تو سنوسیہ کے امیر امام احمد الشریف مہاجر مدنی تھے، جب کہ لیبیا میں ان کی نیابت ادریس السنوسی کررہے تھے۔ طرابلس پر اٹلی کے قبضے کے بعد وہ مصر ہجرت کرگئے، تو عمر المختار نے اپنے علاقے میں مسلح تحریک کو منظم کرکے اطالوی فوج کے خلاف گوریلا جنگ شروع کی، حالاں کہ اس وقت ان کی عمر 53 سال تھی۔ وہ 100 سے 300 کا جتھا لے کر دشمن کی بڑی فوج پر گھات لگا کر حملہ کرتے اور اس کی صفیں چیر کر رکھ دیتے۔ دشمن کے بم بار طیارے اور ٹینک بھی ان مجاہدین کی مزاحمت کو 20 سال تک نہ کچل سکے۔ عمر المختار کو ڈرایا بھی گیا کہ دشمن کے پاس طیارے ہیں، جہاد چھوڑ دو۔ اس پر انہوں نے پوچھا کہ یہ عرش کے نیچے اڑتے ہیں یا اس سے اوپر؟ کہنے والے نے کہا کہ نیچے۔ عمر المختار نے جواب دیا کہ جب تک عرش والا ہمارے ساتھ ہے، ہمیں کسی کا خوف نہیں۔ اسی بہادری کے ساتھ وہ ایک دن بیضا میں حضرت رویفع بن ثابت انصاری رضی اللہ عنہ کے مزار پر حاضری کے لیے گئے۔ ایک جاسوس نے انہیں پہچان کر اطالوی فوج کو مخبری کردی۔ ان کا محاصرہ کرلیا گیا۔ فریقین میں گھمسان کی جنگ ہوئی اور ایک مخبر نے شناخت کرا کر انہیں گرفتار کرا دیا۔ اٹلی ان سے اتنا خوف زدہ تھا کہ بھاگم بھاگ فوجی عدالت میں مقدمہ چلایا اور 5 دن کے اندر 16 ستمبر 1931ء کو انہیں تختہ دار پر لٹکا دیا گیا، لیکن ان کی شہادت کے بعد لیبیا میں جہاد کی شمع نہیں بجھی اور بالآخر ایک دن اٹلی کو لیبیا سے نکلنا پڑا۔


##############################
https://web.facebook.com/HamidKamaluddin.personal/posts/10212936886371794
وَإِذَا جَاءَكَ الَّذِينَ يُؤْمِنُونَ بِآيَاتِنَا فَقُلْ سَلَامٌ عَلَيْكُمْ ۖ كَتَبَ رَبُّكُمْ عَلَىٰ نَفْسِهِ الرَّحْمَةَ ۖ أَنَّهُ مَنْ عَمِلَ مِنكُمْ سُوءًا بِجَهَالَةٍ ثُمَّ تَابَ مِن بَعْدِهِ وَأَصْلَحَ فَأَنَّهُ غَفُورٌ رَّحِيمٌ ﴿الأنعام: ٥٤﴾ "ہماری آیتوں کو ماننے والے جب تیرے پاس آئیں، تو کہو: سلام ہو تم پر، رحمت فرمانا تمہارے رب نے اپنے ذمے لکھ لیا، کہ تم میں جو کوئی نادانی سے کچھ برائی کر بیٹھا، پھر اس کے بعد توبہ کر آیا، اور سنور گیا، تو بلا شبہ اللہ غفورٌ رحیم ہے"۔ welcome #RabiPirzada

##############################
https://web.facebook.com/HamidKamaluddin.personal/posts/10213380474341216
وال سٹریٹ جرنل لکھتا ہے: عراق پر امریکی یلغار مکمل ہونے کے بعد امریکیوں اور ایرانی #قاسم_سیلمانی کے مابین تعاون اس قدر بڑھ گیا تھا کہ جس عراقی ایئرفیلڈ میں امریکی جنرل ٹونی تھامس کا طیارہ پارک ہوتا تھا اسی میں جنرل سلیمانی کا طیارہ پارک کرایا جاتا! https://www.wsj.com/…/targeted-killing-of-iranian-general-p…

##############################
https://web.facebook.com/HamidKamaluddin.personal/posts/10213380408619573
#قاسم_سیلمانی کے متعلق #رجب_اردغان کا یہ جملہ میڈیا میں کیوں اسی طرح نقل نہیں ہوا؟: ’’تم (امریکی) لوگ کہتے ہو کہ (قاسم سلیمانی) دہشتگرد تھا۔ تو پھر  تم (امریکی) جو اس سے پہلے سلیمانی کی مدد کرتے رہے، اس کو ہم کیا نام دیں؟‘‘

##############################
https://web.facebook.com/HamidKamaluddin.personal/posts/10213397387444033
تسلی رکھیے امریکہ دوست عرب راجواڑوں کے ثناخواں حضرات بھی یہاں ہم سے بہت نالاں ہیں، الحمد للہ ہمیں پڑھتے رہنے والے اس سے بخوبی واقف ہیں ۔۔۔ ’امریکہ کے غلام عربوں کا ترجمان‘ ہونے کے ایک طعنہ کے جواب میں

##############################
https://web.facebook.com/HamidKamaluddin.personal/posts/10213430883521414
السلام علیکم سر۔ یونیورسٹی میں اہل تشیع افراد سے کس طرح کا تعلق جائز ہے یعنی ان سے دوستی کس حد تک جائز ہے اور ان سے شادی بیاہ کے معاملے پر آپکی رائے درکار ہے ====== وعلیکم السلام۔ عام شیعہ (اثنا عشریہ) کو ہم ایک بدعتی فرقہ جانتے ہیں (کافر نہیں)۔ یعنی حق سے ہٹا ہوا، ہلاکت کی راہ پر ایک ٹولہ۔ دوستی کرنے کی تین صورتیں ہیں: ایک: جس میں آپ (ایک موحد سنی سٹوڈنٹ) کے اپنے ایک بدعتی  کلاس فیلو سے کچھ نہ کچھ متاثر ہونے کا امکان کسی قدر قوی ہے۔ کم از کم بھی یہ کہ اس دوستی میں عقیدہ کی حدود نظرانداز ہوں گی، اور جب وہ اپنے بعض بدعتی معمولات یا عقائد کا کچھ بےساختہ ذکر کرے گا تو اس پر عدم انکار سے ملتی جلتی ایک خاموشی تو ہو گی ہی۔ نیز دورِحاضر کا ایک معروف ’ہیومنسٹ‘ رویہ: ’’ہر کسی کا اپنا اپنا عقیدہ‘‘، جو کہ ’’انکارِ باطل‘‘ ایسے ہمارے ایک معلوم اصلِ دین سے صریح متعارض ہے.. رواداری کے اس باطل تصور پر مبنی رویہ بھی آپ سے سرزد ہونے کا واضح امکان ہو۔ اِس دوستی کی دین میں ممانعت ہو گی۔ دوستی کی دوسری صورت: جس میں آپ (ایک موحد سنی سٹوڈنٹ) کے ایک بدعتی سٹوڈنٹ کو کچھ نہ کچھ متاثر کر لینے کا واضح امکان ہے نہ کہ اس سے متاثر ہو جانے کا۔ اُس کے باطل عقائد یا معمولات کا ذکر آنے پر ایک حکیمانہ انکار کی آپ استعداد رکھتے ہیں؛ اور نری خاموشی کے روادار بہرحال نہیں۔ اُس کے کسی باطل پر خاموش ہوں گے بھی تو کسی دعوتی تدریج کے تحت، جو کہ حق ہے۔ دوستی کی  یہ صورت مستحب ہو گی، یعنی دین میں مستحسن۔ اُس کے ساتھ ہر طرح کا احسان اور نیک سلوک باعثِ اجر ہو گا، ان شاء اللہ۔ دوستی کی تیسری صورت: ایک واجبی سا تعلق۔ مانند  نوٹس لے لینا، دے دینا۔ کام پڑنے پر  اس کی مدد کو جا پہنچنا۔ یا کوئی عام سرسری امر۔ وغیرہ۔ یہ سب عام ’’حسنِ سلوک‘‘ میں آتا ہے، جو ہر کسی کے ساتھ کرنا واجب ہے، خواہ کوئی کافر ہے یا کوئی بدعتی یا سنی۔ وَقُوْلُوا لِلنَّاسِ حُسْنًا۔ بدتمیزی یا درشت یا توہین آمیز رویہ رکھنا یہاں بہرحال ممنوع ہے۔ آدمی کو شدید طور پر نظرانداز کرنا حد درجہ معیوب ہے۔ لوگوں کے ساتھ بہترین انسانی رویے رکھنا اہل سنت کا ایک معلوم اصل ہے، اس سے کسی طور دستبردار نہ ہوا جائے گا۔ سوائے جب ایک بدعتی فرد آپ کو صاف معاند نظر آتا ہو، یعنی بنفسِ نفیس وه ہمارے دین یا صحابہؓ کے ساتھ اظہارِ دشمنی کرنے والا ہو۔ ہاں اس صورت میں اس کے ساتھ درشت رویہ رکھنا مشروع ہو گا۔ البتہ جب تک ایسا نہیں، اس کے ساتھ نیک سلوک اور اعلیٰ ترین رویہ رکھنا دین کا تقاضا رہے گا۔ ***** جہاں تک شادی بیاہ کا تعلق ہے تو پہلی وضاحت یہ کر دوں کہ شادی بیاہ کی حرمت ایک تو وہ ہے جو دین میں منصوص (یعنی جس پر نص ہے) یا مقیس ہے (یعنی نص پر قیاس ہے)۔ کسی بھی بدعتی شخص کے ساتھ، جب تک آپ اس کی تکفیر تک نہیں جاتے، شادی بیاہ کی یہ حرمت تو بہرحال نہیں ہے۔ دوسرا ہے ایک چیز کو اس کے واضح عواقب (نتائج) کے لحاظ سےحرام یا مکروہ ٹھہرانا۔ خصوصاً شادی بیاہ جو کہ ہمارے اس معاشرے میں عموماً دو افراد کے مابین نہیں بلکہ خاندانوں کے مابین ہوتا اور کچھ باقاعدہ سماجی مضمرات رکھتا ہے۔ پھر یہ نرا ایک ’حاضر‘ رشتہ نہیں بلکہ اولاد کے ’’مستقبل‘‘ سے بھی براہِ راست جڑا ہوتا ہے۔ ان سب گرہ در گرہ امور کو پیش نظر رکھتے ہوئے، مختصراً یہ کہا جائے گا کہ: 1۔ بدعتی کو رشتہ دینے کا تو سوال ہی نہ رکھا جائے، سوائے کچھ غیر معمولی استثنائی حالات میں۔ 2۔ ہاں جہاں تک رشتہ لینے کا معاملہ ہے تو اگر اوپر ’’دوستی‘‘ کے ضمن میں دی گئی (تین میں سے) دوسری صورتحال سے ملتی جلتی صورتحال ہو تو ان شاء اللہ اس کی گنجائش ہے۔ لیکن چونکہ ’’دوستی‘‘ کو ختم کرنا کسی بھی وقت ممکن ہے جبکہ ’’رشتہ‘‘ مستقل بنیادوں پر ہی کیا جاتا ہے، اس لیے اس میں کہیں زیادہ محتاط اور اپنے عقیدہ میں آدمی کا قوی ہونا ضروری ہے۔ اولاد وغیرہ کے معاملہ میں تو امور پہلے سے واضح واضح طے ہو جانے چاہیں کہ توحید  پر ان کی تربیت اور اپنی ماں کے عقائد سے ان کے بچاؤ کی کیا صورت ہو گی، پھر خاص دینی معاملات میں ان کا ننھیال سے جو برتاؤ ہو گا وہ کیا ہو گا۔ یعنی کچھ حدود اور قیود کا صراحت کے ساتھ پیشگی تعین اور ان کے رو بعمل آنے کی بھی کوئی واقعی (غیر رومینٹک) یقین جوئی۔ یہ بات اس لیے کہی گئی کہ ’’رومانس‘‘ اس معاملہ میں ہرگز کوئی معوَّل علیہ dependable  چیز نہیں۔ ناچاقی ہو جانے یا شوہر کے دنیا میں نہ رہنے کی صورت میں، ہم نے مغرب میں ایک مسلمان کے بچے کو ماں یا ننھیال کے زیراثر چرچ جاتے اور سینے پر صلیب لٹکاتے دیکھا ہے۔ پھر بیوی کے فوت ہو جانے کی صورت میں تو، خود ہمارے یہاں بچے کی حضانت (پرورش) کا حق بالعموم بچے کی نانی کے پاس جاتا ہے۔ یہاں؛ اکیلی بیوی کی یقین دہانیاں خواہ وہ ’’رومانس‘‘ سے بالاتر ہو کر کیوں نہ کرائی گئی ہوں، بے اثر ہوتی ہیں۔ لہٰذا بچوں کے دین کا معاملہ محض دو اشخاص (شوہر بیوی) کی سطح پر طے ہونا ایک شدید ناکافی امر ہے۔ یاد رہے،  ’’حفظِ دین‘‘ ہمارے مقاصدِ شریعت میں ہر ترجیح سے بالاتر ترجیح مانی جاتی ہے۔ اللہ اعلم

##############################
https://web.facebook.com/HamidKamaluddin.personal/posts/10213432339157804
وَسُئِلَ رحمه الله عَنْ " الرَّافِضَةِ "، هَلْ تُزَوَّجُ؟ فَأَجَابَ: الرَّافِضَةُ الْمَحْضَةُ هُمْ أَهْلُ أَهْوَاءٍ وَبِدَعٍ وَضَلَالٍ وَلَا يَنْبَغِي لِلْمُسْلِمِ أَنْ يُزَوِّجَ مُوَلِّيَتَهُ مِنْ رافضي. وَإِنْ تَزَوَّجَ هُوَ رافضية صَحَّ النِّكَاحُ إنْ كَانَ يَرْجُو أَنْ تَتُوبَ وَإِلَّا فَتَرْكُ نِكَاحِهَا أَفْضَلُ لِئَلَّا تُفْسِدَ عَلَيْهِ وَلَدَهُ. وَاَللَّهُ أَعْلَمُ. (مجموع فتاوى ابن تيمية: ج 32 ص 61) ’’(ابن تیمیہؒ سے) روافض بارے پوچھا گیا، کیا ان سے شادی بیاہ کیا جائے گا؟ فرمایا: جو نرے رافضی ہیں وہ اہلِ اھوء اور اہل ضلال و بدعات ہیں۔ مسلمان کےلیے درست نہیں کہ وہ اپنے زیر ولایت ایک لڑکی کو کسی رافضی کے بیاہ میں دے۔ ہاں یہ اگر کسی رافضی عورت سے بیاہ کر لے تو نکاح صحیح ہے اگر یہ امیدوار ہے کہ وہ عورت تائب ہو جائے گی۔ نہیں، تو اس سے شادی نہ کرنا افضل (زیادہ فضیلت والی بات) ہو گا تا کہ وہ (عورت) اس کی اولاد کی خرابی کا باعث نہ ہو۔ واللہ اعلم‘‘ (مجموع فتاویٰ ابن تیمیہ کے متعلقہ صفحہ کا لنک کامنٹ میں)

##############################
https://web.facebook.com/HamidKamaluddin.personal/posts/10213444605664459
رافضہ کی تکفیر و عدم تکفیر، ہر دو اہل سنت کے قول ہیں === ہمارے یہاں کی مذہبی (سنی) دنیا میں الحمد للہ بڑی خیر ہے۔ بسا اوقات آدمی اہل سنت کے اقوال میں سے کسی ایک قول یا اہل سنت مذاہب میں سے کسی ایک مذہب پر ہی ہوتا ہے، جو کہ یقیناً اس کو کفایت کرنے والا ہے۔ بس صرف اگر اتنا ہو جائے كه وه اپنے اس قول یا اس مذہب کو اہل سنت کا واحد قول یا یا واحد مذہب نہ سمجھ لے... بایں طور کہ  کسی دوسرے شخص کو اہل سنت ہی کے کسی دوسرے قول یا مذہب پر پاکر سیخ پا نہ ہونے لگے، یوں گویا وہ (اس معاملہ میں دوسرے قول یا مذہب والا شخص) حق سے انحراف کر گیا ہوا ہے! شرط یہ ہے کہ وہ دوسرا قول بھی اہل سنت کا ایک معلوم قول ہو۔ بس اگر یہ ایک چیز درست ہو جائے تو میرا خیال ہے اہل حق کا ایک وسیع تر محاذ کھڑا کرنے میں اپنے یہاں کوئی بڑی رکاوٹ نہیں رہ جاتی۔ ایسا نہ ہونے کی صورت میں البتہ اہل حق کے کسی ایک قول پر ہونے کے باوجود آپ اپنے آپس میں ہی الجھتے اور اسی کو خدمتِ دین باور کیے رہتے ہیں۔ ***** بلا شبہ رافضہ (اثنا عشریہ) کے متعلق اہل سنت کے ایک بہت بڑے طبقے کا قول تکفیر کا ہی ہے۔ اس حقیقت کو ہمارے آج کے ’داعیانِ رواداری‘ کبھی نہیں جھٹلا سکتے۔ ماضی میں بھی اہل سنت علماء و ائمہ کی ایک بڑی تعداد رافضہ کی تکفیر ہی پر رہی ہے اور دورِ حاضر کے علماء و ائمہ کی بھی ایک بڑی تعداد عین اسی مذہب پر ہے، یعنی روافض کو خارج از اسلام جاننا۔ یہ نری جہالت ہو گی کہ رافضہ کی تکفیر کرنے والے کسی شخص کو ہمارے یہ ’محققین‘ انتہاپسندی کا طعنہ دیں یا اس ٹولے کی تکفیر کو ظلم، جہالت، جذباتیت اور کم علمی پر محمول کرتے پھریں، جیسا کہ کئی ایک نو آموز اِس وقت فیس بک پر ہمارے نوجوانوں کو  یہ تاثر دینے میں لگے ہیں اور اپنی اس سعی نا مشکور سے دورِ حاضر کے بعض فکری فیشنز کو آسودہ کرتے، اپنی ’زمانہ شناسی‘ کی دھاک بٹھاتے اور اپنے شیعہ دوستوں کی داد سمیٹتے ہیں۔ ظلم اور کم علمی ہے تو وہ اہل سنت کے معروف اقوال میں سے کسی قول کو فرسودہ قرار دیتے پھرنا اور اس کا علمی وزن ماننے سے اِباء کرنا یا اس کو یوں نظر انداز کرنا گویا وہ ہے ہی نہیں... نہ کہ اہل سنت کے کسی معروف قول پر ہونا۔ اگر میں کہوں کہ ماضی اور آج کے اکثر ائمۂ سنت کا رجحان رافضہ (اثنا عشریہ) کی تکفیر کی طرف رہا ہے تو شاید غلط نہ ہو۔ بس اتنا ہے کہ یہ اہل سنت کا واحد قول نہیں ہے۔ ماضی میں بھی اور دورِ حاضر میں بھی ایسے ائمۂ سنت یقیناً ہیں جو رافضہ (اثنا عشریہ) کو خارج از ملت قرار نہیں دیتے اور ان کا شمار گمراہ اور ہلاکت میں پڑنے والے ٹولوں میں کرنے تک محدود رہتے ہیں۔ ہم بطور ایک طالب علم اس دوسرے فریق کی رائے ہی اختیار کرتے ہیں۔ لیکن پہلے فریق کی رائے کو اتنا ہی اعتبار اور وزن دیتے ہیں جتنا اہل سنت کے متعدد اقوال اور مذاہب میں سے کسی ایک قول یا مذہب کو دینا بنتا ہے۔ پہلے فریق کی رائے پر چلنے والے طلبہ سے بھی ہم یہ امید رکھتے ہیں کہ وہ دوسرے فریق کی رائے کےلیے اسی قدر گنجائش رکھیں۔ ویسے تو عمومی طور پر ہی، پھر ’’کلام‘‘ اور ’’فِرَق‘‘ سے متعلقہ مسائل  میں تو خاص طور پر... میں ایک طالب علم – ذاتی طور پر –  مدرسہ ابن تیمیہ سے منسلک ہوں۔ اس مدرسہ کا رجحان رافضہ (اثنا عشریہ) کے متعلق البتہ دوسرے قول کی طرف ہی ہے، یعنی عدم تکفیر۔ اس کی وضاحت کےلیے، شیخ سلطان العمیری کے دو مضامین (جو کہ عربی میں ہیں) میں یہاں پیش کر سکتا ہوں (لنک کامنٹ میں)۔  ایک: تحرير موقف ابن تيمية في حكم الرافضة. دوسری: سجال تكفير أعيان الرافضة – قراءة هادئة. عربی نہ جاننے والے احباب کےلیے، میں اپنی پہلی فرصت میں ان دو مضامین کو اردو میں پیش کرنے ارادہ رکھتا ہوں، ان شاء اللہ۔ مختصراً: • رافضہ کو فرقہ ہائے ہلاکت میں ماننا اہل سنت کے ہاں مجمع علیہ ہے۔  • اہل سنت کا یک بڑا فریق ان کی تکفیر کا قائل ہے۔ • جبکہ اہل سنت کا ایک فریق ان کو فرقہ ھالکہ ماننے تک محدود رہتا ہے؛ تکفیر تک نہیں جاتا۔ ہم ذاتی طور پر اسی رائے کے پیروکار ہیں۔ • مسئلہ البتہ کہاں ہے؟ یہ ہے وہ نئی اپج جو رافضہ کو فرقہ ھالکہ ہی نہیں  مانتی۔ اور صراحتاً، یا تاثر دینے میں، رافضہ کو ایک عام اسلامی گروہ ہی کے طور پر لیتی، اور ان کو اِسی حیثیت میں پیش کرنے پر بضد دکھائی دیتی ہے۔ ہاں یہ حضرات ائمۂ سنت سے بالکل ہی ہٹی ہوئی روش پر ہیں۔ ان میں سے وہ لوگ جو ائمۂ سنت کے اُس شدید بیانیہ سے جو وہ رافضہ سے متعلق رکھتے ہیں پوری طرح واقف ہیں، بالعموم لوگوں کو پسند آنے کے داعیہ کے زیر اثر رہنے والِے مصلحین ہیں۔ یہ لوگوں کو تو شاید ہی کبھی بدل پائیں، خصوصاً رافضہ کو جن سے کلمۂ خیر پانے کےلیے یہ خاصے خاصے پاپڑ بیلتے ہیں، البتہ وقت کے ساتھ خود یہ بہت بہت بدل جائیں گے۔ فکری استقامت، دین میں عمل کی کثرت یا اخلاق کی تاکیدات یا زہد و ورع کے اسباق پر ہمیشہ مقدم ہے، خصوصاً فتنوں اور اھواء کے چڑھ آنے کے دور میں۔ اللهم أرنا الحق حقًا، وارزقنا اتباعَه.

##############################
https://web.facebook.com/HamidKamaluddin.personal/posts/10213450553853160
اصل مسئلہ میرے خیال میں کچھ افاضل کا ان دو باتوں کے فرق کو نہ سمجھنا ہے، معذرت کے ساتھ: 1۔ ابن تیمیہؒ جب کسی ٹولے کے معتقدات پر کلام کرتے ہیں تو بلاشبہ ان میں سے کسی اعقتاد کو کفر تک کہہ دیں گے 2۔ البتہ جب بحث یہ کریں گے کہ ایسے کسی معتقَد کی بنا پر اب فلاں ٹولہ کافر خارج از اسلام بھی ہو گبا ہے یا نہیں، تو یہ خالص تطبیق کا معاملہ ہے، جہاں اپروچ قدرے مختلف ہو گی۔ یعنی اول الذکر سے ثانی الذکر خود بخود لازم نہیں آئے گا، بلکہ اس کےلیے الگ سے ایک علمی پراسیس درکار ہو گا۔ مدرسہ ابن تیمیہ کسی وقت ایک قول کو کھلا کفر کہے گا، البتہ اس کے قائل کو کافر کہنا درست نہ جانے گا، اور اس کا حکمِ اصلی باقی رکھے گا، تاوقتکہ کچھ خاص شروط اس کے حق میں پوری اور کچھ خاص موانع اس کے حق میں کالعدم نہ ہوں، اور اس پر ایک باقاعدہ حکم verdict خود عالم ہی کے ہاں سے جاری نہ ہو۔ مدرسہ کے اس ایک معلوم اصل کو نہ جاننے کے باعث ہی کچھ معزز احباب یہ مسلسل ’نکتہ‘ اٹھائے چلے جا رہے ہیں کہ جب ابن تیمیہ نے یہ صراحت فرما دی کہ جو شخص فلاں اعتقاد رکھے گا وہ کفر کا مرتکب ہو گا، تو یہ کہہ کر فلاں اور فلاں ٹولے کو ابن تیمیہ نے خود بخود اور بالتعیین کافر خارج از ملت کہہ ہی تو دیا ہے! بھائیو! ایسی اوور سمپلیکیشن over simplification ابن تیمیہ کے مدرسہ میں نہیں پائی جاتی۔ کسی ٹولے کو بالتعیین کافر قرار دینا،  اس کے ہاں پائے جانے والے ایک قول یا فعل کے کفر ہونے کے باوجود، الگ سے ایک پراسیس چاہتا ہے اور الگ سے ایک حکم۔ ان دو باتوں کے فرق کی کچھ تفصیل شیخ سلطان العمیری کے مضمون میں آ رہی ہے، ان شاء اللہ

##############################
https://www.facebook.com/HamidKamaluddin.personal/posts/10213603847845414
فوتگی پر ’’کھانے‘‘ کی جو ایک نہایت بیہودہ ریت چلی ہے، اس پر یہ ایک نہایت جچتی تصویر ہے ہم تو بارات کے کھانے پر آواز اٹھاتے تھے جس نے بیٹیوں کی ڈولی اٹھانا مشکل کر رکھا تھا، کجا اب یہ!!! شدید حوصلہ شکنی کیجیے اس رسم کی (تصویر بشکریہ Shani Ansari )

##############################
https://www.facebook.com/HamidKamaluddin.personal/posts/10213603671921016
"اللہ روزِ قیامت اِن کا اور اُس کا اکٹھا حشر کرے" عراق و شام میں ہزاروں اہل سنت مسلمانوں کے قاتل #قاسم‌_سلیمانی کےلیے جذباتی ہونے اور اس کو امت کا شہید کہنے والے اپنے حق میں ہماری اس دعاء پر آمین کہیں شہید کے ساتھ انجام کی بات پر آدمی کو بھلا کیا اعتراض یا غصہ ہونا چاہیے!؟

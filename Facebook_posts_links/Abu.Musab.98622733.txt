
##############################
https://www.facebook.com/Abu.Musab.98622733/posts/10213938652678785?comment_tracking=%7B%22tn%22%3A%22O%22%7D
یہ خود نہیں جلتی، جلنے میں مدد دیتی ہے۔۔ اس کے بغیر زندگی کا تصور محال ہے۔۔ اگر آپ کا ذہن “آکسیجن” نامی کسی چیز کی طرف گیا ہے تو غلط گیا ہے۔۔۔ یہاں جماعت اسلامی کی بات ہو رہی ہے۔۔ وہی جماعت اسلامی جس کے اندر  سورج جتنی حرارت و توانائی موجود ہے مگر انسانوں کا ماس نوچنے والی “گِدھوں” نے اٹھ کر آسمان ڈھانپ دیا ہے تاکہ “سورج” کی حدت، روشنی اور توانائی، زمین والوں تک نہ پہنچے۔۔ اس کی ذرا سی ضرب سے گِدھوں کی چیخیں نکل جاتی ہیں اور وہ چیاؤں چیاؤں سے آسمان سر پر اُٹھا لیتے ہیں۔۔ جھوٹ، دھونس، پروپگینڈا، سازشوں، پری پول اور پوسٹ پول رگنگ سے اسے ہر بار اقتدار کے ایوانوں سے دور رکھنے کی بھرپور سازشیں ہوتی ہیں۔۔ مگر یہ بُھلائے نہیں بھولی جاتی اُبھر اُبھر کر سامنے آتی ہے یہ ان گِدھوں کے خوابوں میں آتی ہے۔۔۔انہیں  بے چین کر دیتی ہے، سونے نہیں دیتی یہ خود نہیں جلتی، جلنے میں مدد دیتی ہے۔۔ اس کے بغیر زندگی کا تصور تک محال ہے۔۔ اس نے ایوب کو اس کی اوقات دکھائی۔۔  بھٹو کو “نانی” یاد دلوائی۔۔ نواز کو اقتدار کے سنگھاسن پر بٹھایا۔۔ مشرف کی نیندیں اُڑائیں۔۔ بھلا یہ بھی کوئی بات ہوئی کہ ۔۔ محض دو سینیٹرز رکھنے والی یہ جماعت سب سے زیادہ ڈسکس ہو؟  بھلا یہ بھی کوئی بات ہوئی کہ ۔۔ “سیاہ ست” کے “جوا خانے” میں، جہاں دوسرے، کروڑوں اربوں کما رہے ہوں، وہاں یہ  اپنی چادر سمیٹ کر، یہ کہتے ہوئے اُٹھ جائے کہ “جاؤ، ہم نہیں کھیلتے!!” آج اس سے وہ بھی نالاں ہیں جن کے ذمے کا کام کرتے ہوئے اس نے ملکی سرحدوں کی حفاظت کی۔۔ آفرینیں، شاباشیاں اور تمغے اُن کے حصے میں آئے جب کہ۔۔۔ سختیاں، فراموشیاں، آزمائشیں اورپھانسیاں اِن کے حصہ میں آئیں۔۔ آج وہ بھی طعنہ زن ہیں جن کو کے پی کے میں تخت پر متمکن کیا، اور وہ بھی کہ جن کے ساتھ مل کر امت کی نشاۃِ ثانیہ کے لیے جدوجہد کی۔۔ وجہ بس ایک ہے اور وہ یہ کہ اب کے تم نے کندھا پیش کیوں نہ کیا؟ اب کے تم سیڑھی کیوں نہ بنے؟ اب کے تم نے  جلنے میں مدد دینے سے انکار کیوں کیا؟ کوئی بتائےگا کہ “پانچ سو چالیس ووٹ رکھنے والی جماعت” کی بھبھتی کسنے والے، اسے اتنے اہمیت کیوں دیتے ہیں؟ گِدھ نہیں بتائیں گے، آؤ بچو میں تمہیں اس کی وجہ بتاتا ہوں۔۔ اس کی لیڈرشپ بے داغ ہے۔۔ اس کے ممبرز کو کروڑوں کیا اربوں میں بھی خریدا نہیں جا سکتا۔۔ لہٰذا گِدھوں نے اس کا حل یہ ڈھونڈا کہ پورے افق کو ڈھانپ دیا جائے۔۔ تاکہ زمینی مخلوق، “سورج” کی کر نوں سے محروم رہے۔ مگر امید واثق ہے۔۔۔یہ گِدھ تھکیں گے۔۔۔اور تھک کر ایک دن نیچے گریں گے۔۔ تب زمین والے بھی جان لیں گے کہ انہیں کیسے گھٹاٹوپ اندھیروں میں رکھا گیا تھا۔

##############################
https://www.facebook.com/Abu.Musab.98622733/posts/10213938001062495?comment_tracking=%7B%22tn%22%3A%22O%22%7D
اس کے دماغ میں کچھ چل رہا ہے

##############################
https://www.facebook.com/Abu.Musab.98622733/posts/10213939781186997?comment_tracking=%7B%22tn%22%3A%22O%22%7D
اب لوگ ضرورتِ رشتہ کے اشتہارات پر بھی ہمیں ٹیگ کرنے لگے ہیں، باوجود یہ جاننے کے کہ یہ ٹیگ افشا ہونے کے نتائج بڑے مہلک اور بھیانک بھی ہو سکتے ہیں۔ تو سجنو تے مترو! اسے “یفرقون بین المرء و زوجه” کی  سعیءِ لا حاصل کے سوا اور کیا نام دیا جائے۔ 😍😍😍

##############################
https://web.facebook.com/Abu.Musab.98622733/posts/10213967908130153?comment_tracking=%7B%22tn%22%3A%22O%22%7D
مشترکہ اجلاس میں، وزیراعظم، زیادہ نہیں تو کم از کم مودی کو اسی لب و لہجے میں مخاطب کر لیتے جس لب و لہجے میں وہ اکثر، نوازشریف کو مخاطب کیا کرتے ہیں۔ 🙂 🙂 🙂

##############################
https://web.facebook.com/Abu.Musab.98622733/posts/10213978828843164?comment_tracking=%7B%22tn%22%3A%22O%22%7D
تو کیا بھارت سے جنگ کریں؟ :: اب ایک نیا قومی بیانیہ بڑی مہارت سے ترتیب دے ڈالا گیا ہے کہ: ’’تو کیا پھر ہم بھارت سے جنگ کریں؟‘‘۔۔۔ ’’کیا اس پر حملہ کر دیں؟‘‘۔ اس کا یک بڑا سادا سا جواب یہ بھی ہو سکتا ہے کہ اس میں حرج ہی کیا ہے؟ آخر یہ چھ لاکھ کی نفری اور اتنا بھاری دفاعی بجٹ کس دن کے لیے رکھے گئے ہیں؟ یہ غوری، ابدالی، شاہین، حتف میزائل کس دن کام آئیں گے؟ یہ خالد ٹینک اور ایٹم بم کا کیا اچار بنایا جانا ہے؟ کیا یہ چیزیں صرف چھ ستمبر، تیئیس مارچ اور چودھ اگست کے دن سرکس میں نمائش کے لیے بنائی گئی ہیں۔ پھر، اگلا سوال یہ ہے کہ کیا مودی نے کبھی اپنی قوم سے یہ سوال پوچھا ہے کہ ’’کیا پاکستان پر حملہ کردوں؟‘‘ آگے بڑھتے ہیں۔فرض کریں کہ ہندوستان اپنی فوج ہماری سرحدوں کے اندر داخل کر دیتا ہے اور ایک مرتبہ پھر لاہور میں ناشتہ کرنے کا عندیہ دیتا ہے؟ کیا ہم پھر بھی حرکت میں نہیں آئیں گے؟ کیا ہم پھر بھی ہاتھ پر ہاتھ دھرے بیٹھے رہیں گے اور یہ مدبرانہ سوال قوم سے پوچھیں گے کہ ’’کیا ہم جواب میں حملہ کردیں؟‘‘۔ ظاہر بات ہے کہ کوئی بھی محبت وطن اور غیرتمند پاکستانی ایسا جواب نہیں دے گا۔ اس کا یہ مطلب ہوا کہ اختلاف، جوابی کارروائی کرنے اور جوابی حملہ کرنے سے ہرگز نہیں، بلکہ اس بات سے ہے کہ ہم کب ری ایکٹ کریں گے؟ سوال ہی پیدا نہیں ہوتا کہ ہماری افواج کو کسی قسم کا خوف یا موت کا ڈر ہو، جس کی بنا پر لڑنے سے کتراتے ہوں۔ ہمارے جوانوں کی شجاعت پر آسمان گواہ ہے۔تو پھر وہ کیا چیز ہے جو ہمیں دو اور دو چار کی طرح جواب دینے سے روکے ہوئے ہے؟ اس سوال کا جواب اس بات کے ساتھ جڑا ہوا ہے کہ ہم کشمیر کو کتنی اہمیت دیتے ہیں۔ اگر کشمیر کی حیثیت ہمارے نزدیک، اسلام آباد، لاہور اور کراچی جیسی، بلکہ اس سے بڑھ کر ہوتی تو ہم کبھی بھی ایسی بے تکی بات نہ کرتے کہ ’’کیا ہم حملہ کردیں؟‘‘۔ حکومت کی ٹائم پاس پالیسی اور لم ڈھینگ ایکشنز بتا رہے ہیں کہ ہمارے آج کے حکمرانوں کے نزدیک اس سرزمین کی حیثیت، جسے قائداعظم نے پاکستان کی شہ رگ قرار دیا تھا، کوئی خاص نہیں ہے۔ اسی لیے اب طشت میں رکھ کر اپنی شہ رگ دشمن کے حوالے کرنے پر آمادہ نظر آتے ہیں۔ کہتے ہیں کہ شیروں کا لشکر ہو اور قیادت کسی گیدڑ کے پاس ہو تو وہ پورے لشکر کو گیدڑ بنا دیتا ہے اور گیدڑوں کا غول ہو اور قیادت کسی شیر کے پاس ہو تو وہ گیدڑوں کے غول کو بھی شیر بنا دیتا ہے۔  آخری بات یہ کہ جنگ کی بات کرنے کا مطلب کیا ہمیشہ لازماََ جنگ کرنا ہی ہوتا ہے؟ آپ ہمت تو پکڑیں، آپ تلواریں تو تیز کریں، آپ تیر اور ڈھالیں تو جمع کریں، آپ دھمکی تو دیں، آپ اپنی آنکھیں اٹھا کر ماتھے پر تو رکھیں، آپ نتھنے تو پھلائیں، آپ للکار تو بلند کریں، آپ ’’کسی کو نہیں چھوڑوں گا‘‘ کا ڈائیلاگ، اپنوں کے بجائے دشمن کو تو سنائیں، پھر دیکھیں کہ کس طرح جارح دشمن  بھیگی بلی بنتا ہے۔ ممکن ہے کہ جنگ کی نوبت ہی نہ آئے اور اللہ کوئی صورت نکال دے۔ دشمن کے دل میں رعب ڈال دے اور وہ تصفیہ کی کسی صورت پر آمادہ ہو جائے۔ ایسی کئی مثالیں تاریخ سے مل جائیں گی لیکن میں اپنی بات کو سیرت رسولﷺ سے ثابت کروں گا۔ تین مواقع ایسے تھے جب جنگ کی تیاری کی گئی، لیکن معاملہ جنگ کے بغیر ہی حل ہوگیا اور جنگ کی نوبت ہی نہیں آئی۔ پہلی مثال بعیتِ رضوان کی ہے۔ جب حضورﷺ نے حضرتِ عثمانؓ کو اپنا قاصد بنا کر مشرکین مکہ کے پاس بھیجا۔ انہوں نے حضرتِ عثمانؓ کو اپنے پاس روک لیا۔ لیکن افواہ یہ پھیل گئی کہ انہیں شہید کردیا گیا ہے۔ حضورﷺ نے اپنے ساتھیوں کو ایک درخت کے نیچے جمع کیا اور ان سے اپنے ہاتھ پر عہد لیا کہ جب تک حضرتِ عثمان کے خون کا بدلہ نہیں لیا جائے گا، ہم چین سے نہیں بیٹھیں گے۔ پھر کیا ہوا؟ کفار کو جب حضورﷺکے اس ارادے کا علم ہوا تو انہوں نے حضرتِ عثمانؓ کو رہا کر دیا۔ دوسری مثال فتح مکہ کی ہے۔ جنگ کی مکمل تیاری کی گئی۔ مشرکینِ مکہ کو واضح پیغام دیا گیا کہ لڑو گے تو مرو گے۔ پھر چشمِ فلک نے وہ منظر دیکھا کہ جو اس نے پہلے کبھی نہیں دیکھا تھا۔ مکہ بغیر تلوار چلائے فتح ہوگیا۔ تیسری مثال غزوہءِ تبوک کی ہے۔ رومی، مدینہ کی ریاست پر حملہ کرنے کے لیے پر تول رہے تھے۔ اگر وہ حملے میں پہل کردیتے تو نومولود اسلامی ریاست کو صفحہءِ ہستی سے مٹا دیتے۔ لیکن حضورﷺ نے کمال تبدبر کا مظاہر کرتے ہوئے پہل کردی اور اپنے ساتھ تیس ہزار کا لشکرِ جرار لے کر تبوک کی طرف روانہ ہوئے۔ اسلامی لشکر کی حالت یہ تھی کہ ایک طرف مدینہ میں کھجور کی فصلیں پک کر تیار کھڑی تھیں جن پر مسلمانوں کا سال بھر کا دارومدار تھا۔ دوسری طرف، لشکر کی حالت یہ تھی کہ نہ پوری سواریاں تھیں، نہ مناسب غذا کا کوئی بندوبست۔ ایک ایک اونٹ پر اٹھارہ اٹھارہ افراد باری باری سوار ہوتے تھے۔ راستہ میں پیاس لگتی تو اونٹ کو ذبح کرکے ان کے کوہانوں سے پانی پی کی جسم و روح کا رشتہ جوڑے رکھتے۔ درختوں کے پتے کھا کرپیٹ بھرتے جن کی ترشی سے ہونٹ چِھل گئے اور ہاضمے خراب ہوگئے۔  پھر کیا ہوا۔ جب رومیوں کو پتہ چلا کہ حضورﷺ اپنے جانباز اصحاب کے ساتھ جان ہتھیلی پر لے کر لڑنے کے لیے آ رہے ہیں تو ان کو اتنی ہمت ہی نہیں ہوئی کہ مقابلہ کے لیے سامنے آتے۔ یوں بغیر جنگ کے فتح نصیب ہوئی۔ اللہ قرآن میں کہتا ہے: (مفہوم): جو لوگ ہمارے راستے میں نکلتے ہیں، ہم ان پر اپنے راستے کھول دیتے ہیں۔ لیکن اس کے لیے ایمان، حمیت اور ہمت درکار ہے۔ یہ اعزاز ان کو ہرگز نصیب نہیں ہو سکتا جن کی گردنیں اللہ کو چھوڑ کر دنیا کے فرعونوں کے در پر جھکتی ہوں اور جو غلامی کے طوق کو عورتوں کے زیور کی طرح شوق اور اعزاز کے ساتھ پہنتے ہوں۔ نہ صرف خود غلام بن جاتے ہوں بلکہ پوری قوم کو بھی غلام بنا کر بیچ ڈالتے ہوں۔

##############################
https://web.facebook.com/Abu.Musab.98622733/posts/10213974724180550?comment_tracking=%7B%22tn%22%3A%22O%22%7D
یہی بات زید حامد بھی کہہ چکا ہے

##############################
https://web.facebook.com/Abu.Musab.98622733/posts/10214042408112606?comment_tracking=%7B%22tn%22%3A%22O%22%7D
چین کے مشہور تجارتی و صنعتی شہر گوانگزو کی ایک سپر مارکیٹ میں جب میں نے ایک ڈبل روٹی، چند بسکٹ، تھوڑا سا فروٹ اور دودھ کی ایک بوتل لے کر شاپنگ کارٹ میں ڈالی اور کاؤنٹر پر ادائیگی کے لیے پہنچا تو رقم لے کر، وہ سامان جوں کا توں میرے ہاتھوں میں تھما دیا گیا۔ وہاں کھڑی چینی خاتون نے اپنی زبان میں اس موقعہ پر جو کچھ کہا اس کا مطلب میں نے یہ سمجھا (اور درست سمجھا) کہ اگر سامان رکھنے کے لیے پلاسٹک کی تھیلی چاہیے تو اس کے لیے علیحدہ سے ادائیگی کرنی پڑے گی۔  سفر کے دوران آدمی ویسے بھی رقم بچانے کے چکر میں رہتا ہے، سو میں نے بھی کمال ڈھٹائی کا مظاہرہ کرتے ہوئے تمام سامان دونوں ہاتھوں میں تھاما اور ہوٹل کی طرف چل دیا جو چند قدم کے فاصلے پر تھا۔ دبئی واپس آ کر اپنے چینی دوست سے پوچھا: تم لوگ اتنے کنجوس کیوں ہو، کہ خریدار کو ایک معمولی سا پلاسٹ بیگ بھی نہیں دیتے؟ کہنے لگا: یہ سب ماحول کو صاف ستھرا رکھنے کے لیے کیا گیا ہے۔ ہماری آبادی دیکھو اور پھر سوچو کہ اگر ہر آدمی روزآنہ کم از کم ایک پلاسٹک کی تھیلی بھی کوڑے پر پھینکے تو کیا حشر ہوگا؟ ابھی اخبار پڑھتے ہوئے خبر پڑھی کہ حکومت، ملک کو پلاسٹ فری بنانا چاہتی ہے۔ اللہ کرے کہ یہ محض دعویٰ نہ ہو بلکہ عملاََ اس ضمن میں کچھ کیا جائے۔ پلاسٹک کی کئی اقسام ہیں جن میں سے کچھ ایسی بھی ہیں جن سے کینسر ہوتا ہے۔ اسی طرح لوگ ساحلِ سمندر پر کھانے پینے کی چیزوں سے فارغ ہو کر پلاسٹک بیگ وہیں پھینک دیتے ہیں، جس سے آبی مخلوق بڑے پیمانے پر ہلاک ہوتی ہے۔ ہم جب چھوٹے تھے تو پلاسٹک بیگ یا شاپنگ بیگ کا وجود نہیں تھا۔ لوگ خریداری کے لیے نکلتے تو ہاتھ میں کھجور کے پتوں کی بنی چھبی یا ٹوکری ہوتی اور سبزی فروٹ سمیت تمام سامان اسی ٹوکری میں رکھ کر گھر واپس آتے۔ اگر گوشت یا مچھلی کی وجہ سے ٹوکری خون آلود ہو جاتی تو اسے دھو لیا جاتا تاکہ دوبارہ استعمال کی جا سکے۔ پھر جب پلاسٹک کی تھیلیوں کا رواج پڑا تو ٹوکریاں غائب ہوگئیں اور لوگ سہل پسند ہوگئے۔ اب رپورٹ یہ ہے کہ ملک میں سالانہ بائیس ارب پلاسٹک کی تھیلیاں تیار کی جاتی ہیں اور ظاہر ہے کہ استعمال ہونے کے بعد وہ گلیوں اور میدانوں میں اڑتی پھرتی ہیں۔ حکومت اگر واقعی اس معاملہ میں سنجیدہ ہے تو لوگوں کو ایجوکیٹ کرے۔ بچوں کے نصاب میں یہ چیز شامل کرے۔ لوگوں کا لائف اسٹائل بدلنے کے لیے ضروری ہے کہ جگہ جگہ کچرا کنڈیاں موجود ہوں جہاں سے بلدیہ کی گاڑیاں باقاعدگی سے کچرا اٹھا کر ٹھکانے لگایا کریں۔  اگر کچرا پھینکنے کے لیے حکومت سہولت نہیں دے گی اور کوئی نظام نہیں بنائے گی تو پھر لوگ یہ نہیں دیکھیں گے یہ کراچی یا لاہور جیسا کوئی بڑا شہر ہے، بلکہ اسے بھی وہ ایک بڑے کچرا گھر میں تبدیل کر کے رکھ دیں گے۔ کراچی میں حالیہ بارشوں کے بعد جگہ جگہ پانی کھڑا ہونے کی  ایک وجہ یہ بھی بتائی جا رہی ہے کہ برساتی نالوں اور سیوریج کے نظام کو پلاسٹک کے تھیلیوں نے بند کر دیا تھا۔

##############################
https://web.facebook.com/Abu.Musab.98622733/posts/10214048256178804?comment_tracking=%7B%22tn%22%3A%22O%22%7D
دیکھو حامد، میری پوری کوشش ہے کہ الیکشن سے پہلے جو جو باتیں کی تھیں ان سب کا اُلٹ کروں۔۔۔اگر کوئی کام رہ گیا ہو تو یاد دلا دینا، بعد میں شکوہ مت کرنا!

##############################
https://web.facebook.com/Abu.Musab.98622733/posts/10214064981436925?comment_tracking=%7B%22tn%22%3A%22O%22%7D
اس لیڈر کے ساتھ تو کُتّے والی ہو گئی ہے  😂😂😂

##############################
https://web.facebook.com/Abu.Musab.98622733/posts/10214069849958635?comment_tracking=%7B%22tn%22%3A%22O%22%7D
میرے ایک انجینئر دوست نے، جو  کہ کافی عرصہ سے سعودی عرب میں مقیم ہیں، یہ وٹس اپ میسج بھیجا ہے، جو کہ ان کی اجازت سے یہاں شیئر کیا جا رہا ہے۔ Dear brothers...Salam n Greetings ...a big real estate developer/investor in Makkah needs technical personnel in his team  - Electrical Engineer with design n site experience 12 - 15 years - 1 No. - Mechanical Engineer with MEP HVAC design n site experience  12 - 15 years - 1 No.   Kindly send CVs @ mafzalhussain@hotmail.com  thanks ... Engr. Afzal Hussain Jeddah ....

##############################
https://web.facebook.com/Abu.Musab.98622733/posts/10214092651368656?comment_tracking=%7B%22tn%22%3A%22O%22%7D
فضائی حدود بند کیں تو یہ دنیا کی نظر میں “جارحیت” تصور ہو گی! انڈیا تو جیسے ہماری اس “گونگی بدمعاشی” سے ہی شکست کھا جائے گا۔

##############################
https://web.facebook.com/Abu.Musab.98622733/posts/10214092587487059?comment_tracking=%7B%22tn%22%3A%22O%22%7D
کتنے بھولے ہیں ہمارے سراج لالا۔ ساری۔ دنیا کو۔محسوس ہورہا ہے کہ حکومت کچھ نہیں کررہی صرف انہی کو محسوس نہیں ہورہا

##############################
https://web.facebook.com/Abu.Musab.98622733/posts/10214145622612904
اگر آپ مستقبل میں نیب کے شکنجے سے بچنا چاہتے ہیں تو چھوٹی موٹی کرپشن کے بجائے بڑا ہاتھ مارنا ہوگا کیوں کہ اس کے قوانین میں جن تبدیلیوں کی سفارش کی جا رہی ہے ان میں سے ایک یہ بھی ہے کہ وہ افسران یا سیاستدان، جنہوں نے پچاس کروڑ سے کم رقم ہڑپ کی ہوگی، نیب اُن پر ہاتھ نہیں ڈال سکے گا۔ کُل ملا کے نتیجہ یہ نکلا کہ: آپ کی کرپشن زیادہ سے زیادہ، اننچاس کروڑ نناوے لاکھ، نناوے ہزار نو سو نناوے اعشاریہ نناوے روپے تک ہونی چاہئیے  یا پھر پچاس کروڑ کی رقم کو دو نوالوں میں نگلنا ہوگا۔ واہ ڑے خان ۔۔۔۔ تیرا نیا پاکستان

##############################
https://web.facebook.com/Abu.Musab.98622733/posts/10214158882984405
کوئی کوئی تصویر، پورے ایک مضمون پر بھاری ہوتی ہے۔ سات دہائیوں سے جاری ظالمانہ نظام کا منہ چڑاتی یہ تصویر بھی انہی میں سے ایک ہے۔

##############################
https://web.facebook.com/Abu.Musab.98622733/posts/10214163052808648
بہت جذاک اللہ اچھی معلومات شیر کیں

##############################
https://web.facebook.com/Abu.Musab.98622733/posts/10214198691979605
نائن الیون، وہ واقعہ جس پر اٹھارہ برس گزرنے کے باوجود پردے پڑے ہوئے ہیں، کسی امریکی عدالت یا تحقیقاتی کمیشن نے اب تک اس پر کوئی حتمی فیصلہ نہیں سنایا۔ کیا وجہ ہو سکتی ہے؟

##############################
https://web.facebook.com/Abu.Musab.98622733/posts/10214194704079910
ملکوں کے وزرائے خارجہ کبھی بھی فلمی انداز میں جذبات کے زیراثر آ کر بات نہیں کرتے بلکہ وہ ایک ایک لفظ ٹہر ٹہر کر، سوچ سمجھ کر بولتے ہیں۔ لیکن آج ہمارے وزیر خارجہ کی زبان ایسی پھسلی کہ مقبوضہ کشمیر کو “بھارتی ریاست” بول گئے۔ پھر ان لڑھکتے پھسلتے الفاظ کو انڈیا سمیت دنیا بھر کے میڈیا نے اچک لیا اور ہیڈ لائن بنا کر پیش کر دیا۔ کہیں زبان کی یہ پھسلن قوم کا ردعمل جاننے کی ترکیب تو نہیں؟

##############################
https://web.facebook.com/Abu.Musab.98622733/posts/10214191861648851
آج موبائل نیٹ ورک بند تھا۔ میں گھر والوں کے پاس جا کر بیٹھ گیا۔۔۔۔۔اچھے لوگ ہیں یار یہ بھی۔ ایک پرانا کاپی شدہ خیال 😍😍😍

##############################
https://web.facebook.com/Abu.Musab.98622733/posts/10214191491359594
پولیس کا ظلم و ستم اپنی جگہ مگر یہ سچ ہے کہ اے ٹیم مشینوں پر نقب لگا کر پیسے اور کارڈ چُرانے والا صلاح الدین، ہرگز پاگل یا گونگا نہیں تھا بلکہ اس نے پاگل اور گونگا ہونے کا سوانگ بھر رکھا تھا۔ ثانیاً، یہ بات بھی عیاں ہے کہ اس کام میں اس کے گھر والے بھی مکمل طور پر اس کے ساتھ تھے۔ یہ اللہ کی سُنت ہے کہ جب نیک قوتیں زمین پر موجود نہ ہوں، یا وہ اپنی ذمہ داری ادا نہ کریں، تو وہ (اللہ) بعض اوقات بری طاقتوں اور سرکش لوگوں سے بھی کام لے کر اپنی زمین سے ظلم و استبداد کا خاتمہ کر دیتا ہے۔ تاتاریوں کے ہاتھوں بغداد کی تباہی، انگیز کے ہاتھوں مغلوں کا انجام، امریکہ کے ہاتھوں صدام حسین کا حشر، ضیاءالحق کے ہاتھوں بھٹو کی روانگی، مشرف کے ہاتھوں تختِ پنجاب کا دھڑن تختہ اور ملیٹریبلشمینٹ کے ہاتھوں الطاف حسین کا نشان عبرت بننا، یہ سب اللہ کی اسی سنت کے عین مطابق ہے جس کا اوپر ذکر کیا گیا۔ کچھ اور نہیں، صلاح الدین کو بس کسی بوڑھے پنشنر، کسی بیوہ عورت اور دوائیوں کے لیے ایڑیاں رگڑتے کسی مریض کی بددعا لے ڈوبی ہے جس کو اس نے اس کی رقم سے محروم کر دیا ہوگا۔ سوچیں، کہ کہیں آپ، پولیس کے ظلم کے خلاف آواز اٹھاتے اٹھاتے، کسی چور، کسی ظالم اور کسی لٹیرے کے ہمدرد تو نہیں بن گئے۔

##############################
https://web.facebook.com/Abu.Musab.98622733/posts/10214191181231841
حق شناس 🐕🐕🐕 🐕🐕🐕

##############################
https://web.facebook.com/Abu.Musab.98622733/posts/10214204576686719
پہلے بھی عرض کیا تھا کہ نون لیگ اور زرداری، مولانا کو آگے رکھ کر خود درونِ خانہ ایسٹبلشمنٹ سے رابطے میں رہیں گے۔ مولانا کی ہر دھمکی اور تڑی کو حکومت اور ایسٹبلشمنٹ پر پریشر ڈالنے کے لیے استعمال کریں گے، تاکہ اپنے لیے کچھ مزید آسانیاں حاصل کر سکیں، لیکن کبھی بھی کھل کر، حکومت کے خلاف، مولانا کے ساتھ کھڑے نہیں ہوں گے۔ آج بلاول نے اسلام آباد مارچ میں شرکت سے انکار کیا ہے، کل نواز شریف بھی یہی کچھ کریں گے۔  یوں سمجھ لیں کہ مولانا اس بار سچ مچ ’’ایمان کی آزمائش‘‘ میں مبتلا ہونے کی فل پوزیشن میں ہیں۔

##############################
https://web.facebook.com/Abu.Musab.98622733/posts/10214204544205907
آہستہ آہستہ بلی تھیلے سے باہر آ رہی ہے ۔۔ :)

##############################
https://web.facebook.com/Abu.Musab.98622733/posts/10214206834983175
دبئی کے گولڈ سوق میں ایک انڈین سنارا تھا جس کا نام تھا “ہنس مُکھ”، مگر  منہ پہ ہمیشہ بارہ بجے رہتے تھے۔  دس گرام چھوڑیں، اس کے چہرے پر رتّی برابر  بشاشت نظر نہیں آتی تھی۔   نہ جانے کیوں بعض اوقات، ناموں کا اُلٹا اثر ہوتا ہے۔  اب “تحریکِ انصاف”  میں لفظ “انصاف” ہی پر غور فرما لیجئیے۔ 😂😂😂

##############################
https://web.facebook.com/Abu.Musab.98622733/posts/10214227760626303
اللہ کی ثنا ۔۔ جس سے ہمارے کان، بچپن سے مانوس ہیں۔ ایک اور دلنشیں انداز میں۔

##############################
https://web.facebook.com/Abu.Musab.98622733/posts/10214224797312222
شیطان کے دھوکوں میں سے ایک بڑا دھوکہ یہ بھی ہے کہ انسان اپنے اوپر آنے والی مصیبتوں اور مصائب کی وجوہات بجائے اپنے اعمال کی گٹھڑی کے، کہیں اور تلاش کرتا ہے۔ مثلاً، ہم اپنے ملک کا جائزہ  لے لیں۔ ہمارے یہاں رزق میں کمی اور بے برکتی، بدامنی، جان و مال کا خوف،  وبائی امراض،  اولادوں کا سرکش ہو جانا، بالادست لوگوں  کے مظالم، معاشرے میں نفرت، بے راہ روی، غربت، ذات پات، رنگ و نسل کی بنیاد پر امتیازی سلوک، عدل و انصاف کا اُٹھ جانا۔۔۔۔۔۔جب جب ہمارا واسطہ ان مسائل سے پڑتا ہے تو ہمارا دھیان بجائے اپنے اعمال پر نظر ڈالنے کے، فوراً حکمرانوں کی طرف جاتا ہے۔ مانا کہ حکومت کی ذمہ داری سب سے بڑھ کر ہے مگر کیا ہم خود اس سے بری الذمہ ہیں؟ حالانکہ سیاسی پارٹیوں کے انتخاب سے لے کر ووٹ دینے اور حکومت بنانے تک، ہر ہر قدم پہ ہم نے حصہ ڈالا ہے۔۔۔  مگر جب بجلی بند ہو جائے، پینے کے پانی میں گٹر کا پانی مل جائے، ناپ تول میں کمی ہو، بچے اغوا ہونے لگیں، تھانوں میں ظلم ہو، دفتروں میں رشوت طلب کی جائے، معیارِ تعلیم گر جائے، بے روزگاری بڑھ جائے، اولاد نافرمان اور سرکش بن جائے تو ہم، ان تمام مسائل کا ذمہ دار حکومت کو قرار دیتے ہیں۔ عرض کرنے کا مقصد یہ ہے کہ بحیثیت “فرد” ہماری بھی کوئی ذمہ داری بنتی ہے کہ نہیں؟ ہم نے بھی اس بگاڑ میں کہیں کوئی حصہ ڈالا ہے کہ نہیں؟ اگر ہاں، تو کیا کبھی ہم نے بھی تنہائی میں بیٹھ کر اپنا جائزہ لیا؟ اللہ سے توبہ کی؟ آئندہ وہی غلطی نہ دہرانے کا عہد کیا؟

##############################
https://web.facebook.com/Abu.Musab.98622733/posts/10214232437343218
مدثر: ﻣﯿﮟ ﺛﻨﺎﺀ ﮐﻮ ﮔﺮﻭﭖ ﻣﯿﮟ ایڈ ﮐﺮ ﺭﮨﺎ ﮨﻮﮞ😍 ﺍﺑﺮﺍﮨﯿﻢ: ﮨﯿﻠﻮ ﺛﻨﺎﺀ، ﮔﺮﻭﭖ ﻣﯿﮟ ﺧﻮﺵ ﺁﻣﺪﯾﺪ😇 ﺛﻨﺎﺀ: ﮨﯿﻠﻮ ﮨﻢ ﺍﺱ گروپ ﻣﯿﮟ نئے ﮨﯿﮟ😊 ﻣﺼﻄﻔﯽٰ: ﮨﯿﻠﻮ ﺛﻨﺎﺀ، ﭘﺮﯾﺸﺎﻧﯽ ﮐﯽ ﺑﺎﺕ ﻧﮩﯿﮟ😜، ﮐﻮﺋﯽ ﺑﮭﯽ ﻣﺴﺌﻠﮧ ﮨﻮﺍ ﻣﯿﮟ حاضر ہوں😁 ﻋﺮﻓﺎﻥ: ﮨﯿﻠﻮ ﺛﻨﺎﺀ، ﻣﺠﮭﮯ ﺑﺘﺎﺅ ﺍﮔﺮ ﮐﻮﺋﯽ ﻣﺴﺌﻠﮧ ﮨﻮﺍ ﮨﮯ ﺗﻮ ﻣﯿﺮﮮ ﭘﺎﺱ ﺣﻞ ﮨﻮﮔﺎ😇 عبداللہ: ﮨﯿﻠﻮ ﺛﻨﺎﺀ، ﺍﮔﺮ ﺗﻤﮩﯿﮟ ﮐﭽﮫ ﺑﮭﯽ ﭼﺎﮨﯿﮯ ﺗﻮ ﻣﯿﮟ ﻻ ﮐﺮ ﺩﻭﮞ ﮔﺎ😉 ﺍﮐﺒﺮ: ﮨﯿﻠﻮ ﺛﻨﺎﺀ ﻣﯿﺮﮮ ﺑﮭﺎﺋﯽ ﺣﯿﺪﺭ ﺁﺑﺎﺩ ﮨﯽ ﮨﻮﺗﮯ ﮨﯿﮟ ﮐﻮﺋﯽ ﺑﮭﯽ ﻣﺴﺌﻠﮧ ﮨﻮﺍ ﺗﻮ ﻣﺠﮫ ﺳﮯ ﺭﺍﺑﻄﮧ ﮐﺮﻧﺎ😉 ﺛﻨﺎﺀ: ﺷﮑﺮﯾﮧ ﺩﻭﺳﺘﻮ !😇 ﺍﮐﺒﺮ: ﺛﻨﺎﺀ ﺗﻤﮩﺎﺭﺍ ﭘﻮﺭﺍ ﻧﺎﻡ ﮐﯿﺎ ﮨﮯ؟😕 ﺛﻨﺎﺀ: ﺛﻨﺎﺀﺍﻟﻠﮧ ﺧﺎﻥ😂😜😝 ﻣﺼﻄﻔﯽٰ left😱 ﺍﮐﺒﺮ left😱 عبداللہ left😱 ﻋﺮﻓﺎﻥ left😱 ﺍﺑﺮﺍﮨﯿﻢ left😱 ﺍﯾﮉﻣﻦ left😱 ﺛﻨﺎﺀ ﺍﺏ گروپ کا ﺍﯾﮉﻣﻦ ﮨﮯ . 😂😂😂😂😂 Copied

##############################
https://web.facebook.com/Abu.Musab.98622733/posts/10214232022532848
کچھ دن پہلے، انڈیا میں ہونے والے ایک واقعہ کی دلچسپ ویڈیو نظروں سے گزری جس میں کوئی شخص کسی ٹی وی چینل کے نمائندے کو بتا رہا تھا کہ ایک کتے نے ایک گائے کو کاٹ لیا۔ لوگ مشتعل ہو گئے کہ کتے کو گائے ماتا کی بے حرمتی کرنے کی جرات کیسے ہوئی؟ پھر فیصلہ ہوا کہ کتے کے مذہب کا پتہ لگایا جائے کہ کس دین کو ماننے والا ہے۔ کھوج لگانے والوں نے پتہ لگا لیا کہ کتا کسی اور کا نہیں بلکہ ایک مسلمان کا ہے۔ لہٰذا، کتے کا مذہب اسلام قرار دیا گیا۔ اس کے بعد جو ہونا تھا وہ ہوا یعنی کتے کے مسلمان مالک کی خوب پٹائی کی گئی۔ بعد میں پتہ چلا کہ کتا، مار کھانے والے مسلمان کا نہیں بلکہ ایک ہندو ہی کا ہے تب جا کر مسلمان کی جان چھوٹی۔ مگر لاتوں، گھونسوں، لاٹھیوں اور گالیوں کا جو لطف بیچارہ مسلمان لے چکا تھا، کتے کا ہندو مالک اس سے محروم رہا۔ پاکستان میں مذہبی منافرت کی مَد میں ہونے والے گھوٹکی جیسے واقعات کی تعداد اگر گنی جائے تو وہ سال بھر میں پانچ سات سے زیادہ نہیں نکلی گی اس کے برعکس بھارت، میانمار، سری لنکا اور اب یورپ و امریکہ جیسے پڑھے لکھے ملکوں میں ہونے والے واقعات کی تعداد میں بہت زیادہ اضافہ ہو چکا ہے۔ بھارت میں محض  گائے کی بے حرمتی کے الزام پر سال بھر میں درجنوں مسلمان مارے جاتے ہیں یا پھر بدترین تشدد کا شکار ہوتے ہیں۔ مذہبی منافرت یا توہین مذہب کے نام پر تشدد، چاہے جس ملک اور جس مذہب کے ماننے والوں کی جانب سے ہو، قابلِ مذمت اور افسوسناک ہے۔ لیکن دیکھا یہ گیا ہے کہ پورے سال میں ایسا کوئی ایک واقعہ بھی پاکستان میں کہیں رونما ہو جائے تو لبرل اور دین بیزار حضرات کو اسلام اور ملک کی دینی شناخت پر حملے کرنے کا موقعہ مل جاتا ہے۔ لیکن یہی لوگ، ہندوستان اور دنیا کے دیگر ملکوں میں مسلمانوں کے خلاف ہونے والے اسی طرح کے واقعات پر بالکل خاموش رہتے ہیں۔ آپ کو یاد ہوگا کہ  دو تین سال پہلے مشتعل عیسائی ہجوم نے پنجاب کے کسی علاقے میں دو مسلمان نوجوانوں کو زندہ جلا دیا تھا۔ حالانکہ وہ بالکل بے قصور تھے اور اپنی راہ جا رہے تھےلیکن مشتعل عیسائیوں کے ہتھے چڑھ گئے۔  افسوس کہ نہ صرف ہمارے دیسی لبرل اس پر  بالکل خاموش رہے بلکہ عالمی انسانی حقوق کے اداروں نے بھی اس واقعہ کو کوئی خاص اہمیت نہیں دی۔

##############################
https://web.facebook.com/Abu.Musab.98622733/posts/10214231369476522
سالِ گزشتہ

##############################
https://web.facebook.com/Abu.Musab.98622733/posts/10214232690229540
سطحی علم انتہائی خطرناک ہوتا ہے۔  یہ سطحی علم ہی ہے جو ایک مذہب کے ماننے والوں کو دوسرے مذاہب کی مقدس مقامات کی تباہی و بربادی پر آمادہ کرتا ہے۔ اسی لیے آپ نے کبھی نہیں سنا ہوگا کہ مولانا فضل الرحمٰن، سراج الحق یا کسی مدرسہ کے جیّد عالم کی سربراہی میں جلوس نکلا ہو اور بپھرے ہوئے لوگوں نے کسی مسجد، خانقاہ، کلیسا یا مندر کو جلایا ہو یا تباہ و برباد کیا ہو۔ یہ کیوں؟ اس لیے کہ جو شخص دین کا درست فہم رکھتا ہے وہ جانتا ہے کہ اسلام ایسا کرنے کی اجازت ہرگز نہیں دیتا۔

##############################
https://web.facebook.com/Abu.Musab.98622733/posts/10214240802832350
شاہ زیب خانزادہ کے اعتراضات اور ان کا جواب :: میں نے شاہ زیب خانزادہ کی وہ ویڈیو دیکھی ہے جس میں وہ، صوبہ خیبرپختونخوا کے کسی ذمہ دار سے اسکولوں کی طالبات کے لیے اوڑھنی کا اہتمام کرنے والے سرکاری حکمنامے کے حوالہ سے بات چیت کر رہے تھے۔ سچ یہ ہے کہ پندرہ منٹ سے زائد کی اس ویڈیو میں، پی ٹی آئی حکومت کے ترجمان کے پاس سوائے گھگھیانے کے کوئی مناسب جواب نہیں تھا جس کی وجہ سے شاہ زیب خانزادہ اپنے مخصوص اسٹائل میں کریز سے باہر نکل نکل کر کھیل رہتے تھے۔ دوسری بات یہ ہے کہ اتنی طویل ویڈیو میں، شاہزیب خانزادہ صرف ایک ہی بات کو پکڑ کر اس کے گرد گھومتے رہے کہ خرابی لوگوں میں ہوتی ہے نہ کہ بے پردہ بچیوں میں کہ ان کو حجاب کا پابند کیا جائے۔ پھر وہ اپنی اسی بات میں مزید زور پیدا کرنے کے لیے دینی درسگاہوں کے اعداد شمار بھی پیش کرتے ہیں جن میں بقول ان کے، ایک خاص عرصے میں، جتنے بچوں کا جنسی استحصال ہوا ہے ان کی تعداد، بچیوں کے ساتھ ہونے والی چھیڑچھاڑ سے زیادہ ہے۔ انہوں نے بار بار اس بات کو دہرایا کہ اگر جنسی ہراسانی کی وجہ، لڑکیوں کا بے پردہ ہونا ہے تو لڑکوں کے ساتھ ایسی وارداتیں کیوں ہوتی ہیں اور اگر آپ لڑکیوں کے لیے حجاب کا حکم صادر فرما رہے ہیں تو پھر لڑکوں کو بچانے کے لیے  آپ کے پاس کیا منصوبہ ہے۔ شاہ زیب خانزادہ نے جو جو باتیں کیں، جو جو دلائل پیش کیے، وہ قطعی ایسے نہیں تھے جنہیں نیا کہا جائے۔ یہ، سیکیولرز کا، وہی پرانا گھسا پٹا بیانیہ ہے کہ پردہ وغیرہ کوئی چیز نہیں، جس عورت نے برائی کرنی ہوتی ہے وہ پردے میں بھی کر سکتی ہے یا جس مرد نے کسی عورت کو نشانہ بنانا ہوتا ہے وہ ایک پردہ دار خاتون کو بھی نشانہ بنا سکتا ہے۔ حجاب کیوں کیا جاتا ہے، اس کا کوئی فائدہ ہے بھی یا نہیں اور اس کی کیا اہمیت ہے، اس پر بعد میں آتے ہیں۔ پہلے ہم اس حکمنامے پر آتے ہیں جو ڈسٹرکٹ ایجوکیشن آفسیر پشاور (فیمیلز) کی جانب سے جاری کیا گیا اور پھر واپس ہوا۔ (عکس موجود ہے۔) اگر آپ اس سرکلر کو دیکھیں تو اس میں دو باتوں کا ذکر ہے۔ ایک، طالبات کا وقت کی پابندی کے ساتھ درسگاہوں میں آنا۔ دوسرا، ان کا چادر یا حجاب میں اسکول/کالج آنا۔ اگر دیکھا جائے تو سرکلر میں ایسی کوئی اجنبی بات نہیں کی گئی جو پشتون معاشرے کی روایات، وہاں کے ماحول یا ریاستی قانون کے خلاف ہو۔ جس چیز کا پہلے ہی معاشرے میں رواج ہے، جو چیز ملک کے آئین کے مطابق ہے اور جو ریاست کا مطلوبہ اسلامی مزاج تعمیر کرنے میں ممدود و معاون ہو سکتی ہے، بس اس کی یاد دہانی کروائی گئی ہے۔ یہ بالکل ایسی ہی یاددہانی ہے جیسی وقت کی پابندی کی یاد دہانی کروائی گئی ہے۔ لیکن حسبِ دستور، ملک کے سیکیولر طبقے نے سرکلر کی ایک چیز کو پکڑ لیا دوسری کو چھوڑ دیا۔ مجھے یاد ہے، جب ہم اسکول میں پڑھتے تھے تو سردیاں شروع ہونے سے پہلے اسکول انتظامیہ کی جانب سے سرکلر جاری ہوتا تھا کہ کل سے تمام بچے گرم کپڑے (جرسی یا سوئیٹر وغیرہ) پہن کر اسکول آئیں گے، تو کبھی نہ کسی بچے نے اعتراض کیا نہ ان کے والدین  نے کہ بھائی یہ کیا ستم ڈھا دیا، ہماری مرضی کہ ہم اپنے بچے کو کچھ پہنائیں یا ویسے ہی اسکول بھیج دیں۔ چلیں ایک اور زاویے سے دیکھتے ہیں۔۔۔ فرض کریں کہ (آئندہ) کل، ڈسٹکرکٹ ایجوکیشن آفیسر پشاور (بوائز) کی جانب سے ایک سرکلر جاری ہوتا ہے جو کچھ اس طرح ہوتا ہے: ’’پشاور ضلعے کے تمام سرکاری اسکولوں میں پڑھنے والے طلبہ کو پابند کیا جاتا ہے کہ وہ سرخ رنگ کی  ٹائی لگا کر اسکول آئیں‘‘ ۔۔۔ تو کیا خیال ہے، کوئی شور برپا ہوگا؟  کوئی سوال اٹھے گا کہ ہر طالب علم کی اپنی مرضی کہ وہ ٹائی لگائے یا نہ لگائے؟ ممکن ہے کہ ٹائی کا نام سن کر دینی حلقوں میں اضطراب پیدا ہو لیکن شرطیہ کہتا ہوں کہ سیکیولر اور لبرل طبقہ، اگر اس کی حوصلہ افزائی نہیں کرے گا تو بھی خاموش ضرور رہے گا۔ اب آتے ہیں مضمون کے آخری حصہ کی طرف۔ اسکارف، چادر، حجاب دراصل کوئی مسئلہ ہی نہیں ہے۔ کیا سیکیولر اور لبرل عورتیں، جب انہیں سردی لگتی ہے تو چادر نہیں اوڑھتیں؟ کیا آذان کی آواز سن کر وہ سر پہ دوپٹہ نہیں رکھ لیتیں؟ تو پھر جھگڑا  کس چیز کا ہے؟ جھگڑا تصورِ دین کا ہے۔ جھگڑا طرززندگی کا ہے۔ جھگڑا اس بات کا ہے کہ آپ زندگی گزارنے کے لیے ہدایات کہاں سے لیں گے۔ آسمان سے یا زمین سے۔ آسمان سے ہدایت لیں گے تو آسمان والے کی بات ماننی پڑے گی۔ زمین سے ہدایت لیں گے تو پھر زمین والوں کے کئی رنگ ہیں۔ ان کی مرضی کہ آپ کو کس حال میں دیکھنا چاہتے ہیں۔ آج وہ آپ کے سر اور سینہ کو برہنہ دیکھنا چاہتے ہیں، کل وہ آپ کے جسم کو مزید برہنہ دیکھنے کا مطالبہ بھی کر سکتے ہیں۔ اور یہ اسی زمین پر دیکھا گیا ہے، کہ سخت سردی میں ٹھٹرتی نیم برہنہ عورت کے ساتھ، پاؤں سے سر تک گرم کپڑوں میں لپٹا مرد، پتلون کی جیبوں میں ہاتھ ڈال کر سڑک پر چل رہا ہے۔ جہاں تک اس گمراہ کن نظریہ کی بات ہے کہ خرابی مرد کی نگاہوں میں ہوتی ہے، عورت کے چہرے میں نہیں لہٰذا عورت کو چادر میں چھپانے کے بجائے مردوں کا علاج کریں تو یہ نظریہ دراصل انہی لوگوں  نے عام کیا ہے جو عورت کو پبلک پراپرٹی بنانے کی تحریک کا شعوری یا غیرشعوری حصہ ہیں۔ ایسے لوگ، کیوں اپنے گھروں، دوکانوں اور گاڑیوں کو مقفل کرتے ہیں، کیوں انہیں کھلا نہیں چھوڑ دیتے  جب کہ خرابی ان کی املاک میں نہیں بلکہ معاشرے اور چوروں میں ہے؟ لیکن ہمیں معلوم ہے کہ وہ کبھی بھی ایسا نہیں کریں گے، کیوں کہ وہ جانتے ہیں کہ اس کا نتیجہ بھیانک نکل سکتا ہے، مگر عورت کے معاملہ میں وہ بضد ہیں کہ اس کے سر سے چادر اور چہرے سے حجاب نوچ لینے سے کوئی فرق نہیں پڑے گا۔

##############################
https://web.facebook.com/Abu.Musab.98622733/posts/10214240423502867
آدمی فطری رنگ ڈھنگ میں جچتا ہے۔ مثال حاضر ہے۔

##############################
https://web.facebook.com/Abu.Musab.98622733/posts/10214243672384087
جب خاکوانی صاحب جیسے خان کے ڈائی ہاٹ سپورٹرز بھی اپنی کشتیوں کے بادبانوں کا رخ تبدیل کر لیں تو سمجھ جائیں کہ خان کو لانے والے اب ان کی پشت پہ نہ رہے اور امسال والا اکتوبر بڑا بھاری پڑے گا۔

##############################
https://web.facebook.com/Abu.Musab.98622733/posts/10214243438218233
برحق

##############################
https://web.facebook.com/Abu.Musab.98622733/posts/10214247447878472
"لوگ برقعے میں ملبوس خواتین کو بھی چھیڑتے ہیں" جن کے گھر تالے لگے ہوتے ہیں ان کے گھر بھی چوری ہوجاتی ہے، تو تالے کیوں لگاتے ہو؟  کم از کم دلیل تو ڈھنگ سے دینا سیکھو

##############################
https://web.facebook.com/Abu.Musab.98622733/posts/10214246960626291
قصور کی بچی زینب کے ریپ اور قتل کے بعد سلسلہ رکا نہیں۔ شہر بھی وہی ہے۔ بچوں کی عمریں بھی وہی اور یہ سلسلہ محض زینب سے شروع نہیں ہوا بلکہ زینب سے قبل چھ ساتھ بچیاں اسی طرح کے سلوک کا شکار ہو چکی تھیں اور اس سے بھی پہلے اسی قصور شہر میں جاوید اقبال نامی شخص نے سو بچوں کو ہوس کا نشانہ بنا کر قتل کیا تھا۔ کیا یہ سب کافی نہیں ہے یہ بتانے کے لیے کہ قصور میں یا اس کے آس پاس کوئی مضبوط ریکٹ ہے جو یہ کام کر رہا ہے؟ جاوید اقبال، جس نے سو بچوں کو قتل کیا، اس کی موت پولیس حراست ہی میں ہوئی، اسی طرح زینب کے قاتل پر سارا ملبہ ڈال کر لوگوں کو مطمئن کر دیا گیا کہ اب جان چھوٹی لیکن جب ایک ہی سرزمین میں، ایک ہی انداز کے متواتر واقعات پیش آنے لگیں اور وہ بھی ایک ہی ایج گروپ کے بچوں کے ساتھ تو یہ چیز بتا رہی ہے کہ یہ کسی ایک دو آدمیوں کا کام نہیں بلکہ کوئی منظم نیٹ ورک ہے جو شاید پورن سائٹس کے لیے کام کرتا ہے۔ ڈاکٹر شاہد مسعود نے اسی حوالہ سے ایک خبر دی تھی لیکن لگتا ہے کہ یہ گروہ اتنا طاقتور ہے کہ ڈاکٹر شاہد مسعود کو بھی ناک رگڑنا پڑی۔ ایک اور بات بڑی اہم ہے کہ ایک بچہ جون میں اغوا ہوتا ہے۔ پھر دو بچے اگست میں اغوا ہوتے ہیں، پھر ایک بچہ ستمبر میں اغوا ہوتا ہے۔ اور سب کےساتھ ایک ہی انداز کا معاملہ ہوتا ہے۔ تو کیا اب بھی کچھ رہ گیا سمجھنے سمجھانے کو؟ زبان کچھ مزید بیان کرنے سے قاصر ہے۔ بس اللہ ہی اپنا رحم فرمائے۔ بہتر ہے کہ قوم اب جنگلوں کی طرف رخ کرے، شہر رہنے کے قابل نہیں رہے۔

##############################
https://web.facebook.com/Abu.Musab.98622733/posts/10214290396112151
بہت سے “مسلمانوں” کے لیے یہی بات قابلِ اطمینان ہے کہ دنیا میں اب “اُمت” نامی کوئی چیز اپنا وجود نہیں رکھتی۔ اور یہ بات کرتے ہوئے، تاسف کے بجائے، ان کی آنکھوں میں عجب چمک دیکھی جا سکتی ہے۔

##############################
https://web.facebook.com/Abu.Musab.98622733/posts/10214287278674217
نیویارک میں وزیراعظم کی پریس کانفرنس تقریباً مکمل، براہ راست سنی اور دیکھی۔ یہ پوری پریس کانفرنس کشمیر اشیو پر تھی۔ اگر کہا جائے کہ مسئلہ کشمیر کے حوالہ سے عالمی میڈیا کے سامنے وزیراعظم نے پاکستان کا موقف بھرپور اور مؤثر انداز میں پیش کیا اور پاکستانی قوم کے دِلوں کی درست ترجمانی کی، تو غلط نہ ہوگا جس پر بلاشبہ وہ داد کے مستحق ہیں۔ جو باتیں اچھی لگیں وہ یہ ہیں: الفاظ کا چناؤ بہتر تھا۔ (گو کہ ناچیز کو دھڑکا لگا ہوا تھا کہ حسب معمول ۔۔۔۔ 🤣۔۔۔ خیر) باڈی لینگویج ٹھیک تھی، جس سے اعتماد جھلکتا تھا۔ اپنا موقف صاف اور واضح انداز میں پیش کیا۔ اسلام اور مسلمانوں کے حوالہ سے مغرب اور عالمی اداروں کے امتیازی اور معاندانہ رویوں پر تحفظات کا اظہار کیا اور انہیں اپنی ذمہ داریاں ادا کرنے پر ابھارا۔ بتایا کہ ترک صدر سے ملاقات ہوئی اور کشمیر مسئلہ پر ان سے بیان دلوایا اور یہ بھی کہ اگلے ماہ وہ پاکستان آئیں گے۔ دبے لفظوں میں دیگر مسلمان ملکوں کو بھی جھنجھوڑا کہ وہ اپنی ذمہ داریاں ادا کریں۔ دنیا کے ٹھیکیداروں کو بتایا کہ یہ مسئلہ صرف کشمیر کا نہیں ہے، اس مسئلے پر آپ کی خاموشی، سوا ارب مسلمانوں کے اندر جس قسم کے جذبات اُبھار رہی ہے اور جس قسم کی بے چینی پیدا کر رہی ہے اس کے نتائج بہت برے ہوں گے کیوں کہ سوا ارب مسلمان اب اسے کشمیر کے بجائے، پوری امت کا مسئلہ سمجھ رہے ہیں۔ (گویا کہ مغرب والوں کو بتا رہے تھے کہ اگر مسئلہ کا جلد کوئی حل نہ ڈھونڈا تو وہاں جہادی پیدا ہوں گے جو بالآخر آپ کے لیے بھی دردِ سر بنیں گے)  تاہم دو کمزوریاں بھی نظر آئیں جن کا تذکرہ ضروری ہے۔ اوّل یہ کہ ان سے پوچھا گیا کہ آپ کے نزدیک مسئلہ کشمیر کا حل کیا ہے؟ تو انہوں نے اس سوال کا جواب یہ کہہ کر گول کر دیا  کہ پہلے وہاں سے کرفیو ختم کیا جائے۔  حالانکہ کرفیو آج نہیں تو کل ختم ہو جائے گا، کئی سال تو جاری نہیں رہے گا۔ پھر اس کے بعد کیا ہوگا، اس کا جواب گول کر گئے۔ دوسرا، ایک طرف وہ دنیا کو جھنجھوڑ رہے ہیں کہ اٹھو، جاگ جاؤ، دو ایٹمی ملک آمنے سامنے کھڑے ہیں، کچھ کرو۔ اگر جنگ چھڑ گئی تو پھر نہ میرے اختیار میں رہے گی نہ مودی کے، دنیا تباہ ہو جائے گی۔۔۔۔وغیرہ وغیرہ لیکن اگلے سوال کے جواب میں، جس میں پوچھا جاتا ہے کہ مسئلہ کشمیر پر آپ کے پاس کون کون سے آپشن ہیں؟  کہتے ہیں، جنگ کے علاوہ سب آپشن ہیں کہ ہم تو جنگ افورڈ نہیں کر سکتے لہٰذا جنگ کے آپشن کو چھوڑ کر سب کچھ کریں گے۔ عالمی ضمیر کو جھنجھوڑ یں گے، میڈیا کو استعمال کریں گے وغیرہ وغیرہ۔۔۔۔ سوال یہ پیدا ہوتا ہے کہ جب آپ بار بار دنیا کے سامنے اس بات کا اعلان کریں گے کہ ہم تو جنگ افورڈ نہیں کر سکتے تو پھر دنیا کو یہ احساس دلانا کہ اٹھو، جلدی کرو، دو ایٹمی قوتیں آمنے سامنے آ چکی ہیں۔۔۔ خود سوچیں کہ آپ کے اس تھریٹ میں کتنا وزن پیدا ہوگا جو آپ انہیں دینا چاہتے ہیں۔ دنیا تو تب ہی پریشان ہوگی جب اسے پختہ یقین اور خطرہ ہو کہ جنگ ہوگی۔ بہرحال مجموعی طور پر وزیراعظم نے موثر اور بھرپور انداز میں دنیا کے سامنے اپنا کیس پیش کیا ہے اور امید ہے کہ جمعہ کو اقوام متحدہ میں ہونے والی تقریر اس سے بھی بہتر تیاری کے ساتھ ڈلیور کی جائے گی۔ جس طرح بھی ہو، جس کے ذریعے بھی ہو، اللہ بس کشمیری بھائیوں کی مشکلات ختم فرمائے اور انہیں بھی باقی دنیا کے انسانوں کی طرح آزاد  فضا میں سانس لینے کی نعمت سے نوازے۔

##############################
https://web.facebook.com/Abu.Musab.98622733/posts/10214292427122925
پچپن برس پہلے۔۔۔ جب طارق عزیز نے26 نومبر، سنہ 1964ء کو، جمعرات کے دن، شہرِ لاہور میں پاکستان ٹیلیویژن کی پہلی نشریات کا آغاز کیا اور بڑے فخر سے اعلان کرتے ہوئے بتایا  کہ:  لاہور شہروں کا شہر ہے لاہور کالجوں کا شہر ہے لاہور باغوں کا شہر ہے لاہور پھولوں کا شہر ہے اے لاہوری بھائیو! ذرا سوچو، اور بتاؤ کہ نصف صدی گزرنے کے بعد اب یہ شہر کن حوالوں سے مشہور ہو چکا ہے۔۔ کیا آج بھی یہ کالجوں، یونیورسٹیوں، باغوں اور پھولوں کا شہر ہے یا کوڑے کرکٹ کا شہر ہے؟ کم و بیش یہی حال کراچی کا ہے۔ ہم نے بچپن میں جو کراچی دیکھا تھا، واللہ وہ آج والے کراچی سے زیادہ خوبصورت، زیادہ صاف ستھرا اور زیادہ ترقی یافتہ تھا۔ سوچو، سوچو اور باربار سوچو۔۔ پھر خود سے سوال کرو، کہ غلطی کہاں ہوئی، ٹھوکر کہاں کھائی، ذمہ دار کون ہے اور کیا اب ابھی ہم درست سمت میں جا رہے ہیں یا کسی غلط سمت چل رہے ہیں؟ کہیں ایسا نہ ہو جائے کہ پچاس سال بعد، ہمارا ہی کوئی بیٹا پوتا آج کے پاکستان کے کسی شہر کی ویڈیو دکھاتے ہوئے غمزدہ ہو کر دوستوں کو بتا رہا ہو کہ: دیکھو، پچاس سال قبل کیسا خوبصورت تھا میرا وطن!

##############################
https://web.facebook.com/Abu.Musab.98622733/posts/10214292427122925
پچپن برس پہلے۔۔۔ جب طارق عزیز نے26 نومبر، سنہ 1964ء کو، جمعرات کے دن، شہرِ لاہور میں پاکستان ٹیلیویژن کی پہلی نشریات کا آغاز کیا اور بڑے فخر سے اعلان کرتے ہوئے بتایا  کہ:  لاہور شہروں کا شہر ہے لاہور کالجوں کا شہر ہے لاہور باغوں کا شہر ہے لاہور پھولوں کا شہر ہے اے لاہوری بھائیو! ذرا سوچو، اور بتاؤ کہ نصف صدی گزرنے کے بعد اب یہ شہر کن حوالوں سے مشہور ہو چکا ہے۔۔ کیا آج بھی یہ کالجوں، یونیورسٹیوں، باغوں اور پھولوں کا شہر ہے یا کوڑے کرکٹ کا شہر ہے؟ کم و بیش یہی حال کراچی کا ہے۔ ہم نے بچپن میں جو کراچی دیکھا تھا، واللہ وہ آج والے کراچی سے زیادہ خوبصورت، زیادہ صاف ستھرا اور زیادہ ترقی یافتہ تھا۔ سوچو، سوچو اور باربار سوچو۔۔ پھر خود سے سوال کرو، کہ غلطی کہاں ہوئی، ٹھوکر کہاں کھائی، ذمہ دار کون ہے اور کیا اب ابھی ہم درست سمت میں جا رہے ہیں یا کسی غلط سمت چل رہے ہیں؟ کہیں ایسا نہ ہو جائے کہ پچاس سال بعد، ہمارا ہی کوئی بیٹا پوتا آج کے پاکستان کے کسی شہر کی ویڈیو دکھاتے ہوئے غمزدہ ہو کر دوستوں کو بتا رہا ہو کہ: دیکھو، پچاس سال قبل کیسا خوبصورت تھا میرا وطن!

##############################
https://web.facebook.com/Abu.Musab.98622733/posts/10214298185226874
جب تک اردگان اور مہاتیر محمد بھی اس کی تصدیق نہیں کرتے، ہم آپ کی بات پر یقین نہیں کریں گے۔ کیوں کہ: آپ نے اب تک پچاس لاکھ گھر نہیں بنائے۔۔۔ ایک کروڑ نوکریاں نہیں دیں۔۔۔ پولیس ریفارمز نہیں کیں راؤ انور کو سزا نہیں دی قطر سے واپس نہیں آئے تاکہ سانحہ ساہیوال کے مجرموں کو سزا دیں 🙂 🙂 🙂

##############################
https://web.facebook.com/Abu.Musab.98622733/posts/10214297549370978
اے آر وائی پر دبئی وقت کے مطابق صبح ساڑھے دس بجے نماز پڑھنے کا طریقہ بتایا جاتا ہے جس میں ایک فرد نماز پرفارم کر رہا ہوتا ہے جب کہ بیک گراؤنڈ میں ایک دوسرا فرد،  نماز میں جو کچھ پڑھا جاتا ہے وہ با آواز بلند پڑھ رہا ہوتا ہے۔ اونچی آواز میں پڑھنے والے سریلے قاری صاحب کی تجوید میں فاش غلطیاں ہوتی ہیں۔ خاص طور پر جہاں الف ہوتا ہے وہاں خوامخواہ مد لگاتے جاتے ہیں۔ اے آر وائی والوں کو اس پر توجہ دینی چاہئیے کیوں کہ ان کا یہ پروگرام لاکھوں لوگ دیکھتے ہوں گے۔

##############################
https://web.facebook.com/Abu.Musab.98622733/posts/10214305672694056
جن کو “بلیک ہول”  کہنا چاہئیے تھا، ان کو “اسٹار” کہا جاتا ہے۔ فلمی “ستاروں” کی بات کر رہا ہوں 😀😀😀

##############################
https://web.facebook.com/Abu.Musab.98622733/posts/10214305378806709
ڈرائیور، راستہ بدلو سہیل وڑائچ :: مسافر ڈرائیور سے۔ ڈرائیور صاحب، راستہ بدلو، آگے سڑک خراب ہے اس راستے پر چلنا ممکن نہیں رہا۔ ڈرائیور۔ میں کئی سالوں سے اسی راستے پر گاڑی چلا رہا ہوں، راستہ مشکل ضرور ہے مگر مجھے ان مشکل راہوں سے نکلنا آتا ہے۔ مسافر۔ میں نے بھی یہ راستہ دیکھ رکھا ہے اس بار پتھر زیادہ ہیں، لینڈ سلائیڈنگ نے آگے جانا مشکل بنا دیا ہے، بہتر ہے راستہ بدل لو۔ ڈرائیور۔ مجھے کوئی اور راستہ آتا ہی نہیں، میرا دماغ اسی راستے پر کام کرتا ہے، میں اسی راستے سے گاڑی کو نکال لوں گا۔ مسافر۔ آپ کی نیت اچھی ہے، آپ کو تجربہ بھی ہے مگر دنیا کے راستے بدلتے رہتے ہیں اگر ایک رستہ بند ہونے لگے تو دوسرا اپنا لیتے ہیں وگرنہ پرانے راستے پر چلنے میں نقصان ہی نقصان نظر آ رہا ہے۔ ڈرائیور۔ آپ خواہ مخواہ گھبرا رہے ہیں، ہمارے ذہن بن چکے ہیں، اسی راستے کی تیاری اور مہارت ہے۔ مسافر۔ کھلی آنکھوں سے دیکھنے کے بعد بھی راستہ نہ بدلنا اندھے کنویں میں چھلانگ لگانے کے مترادف ہے۔ ہیوسٹن کے جلسے کے بعد ٹرمپ ثالث کیسے بن سکتا ہے وہ تو خود فریق ہے، جس دروازے کو آپ کھٹکھٹا رہے ہیں وہ دروازہ کوئی اور کھلوا چکا ہے۔ ڈرائیور۔ افغانستان کی کنجی ہمارے پاس ہے، ٹرمپ کی مجبوری ہے کہ ہمارے ساتھ بنا کر رکھے تاکہ ہم اسے وہاں سے نکلنے میں مدد دیں۔ ہمارا راستہ ٹھیک ہے، ٹرمپ پھنسا ہوا ہے۔ مسافر۔ مودی کو شہ دے کر اور پاکستان کو بھارت کے دبائو میں رکھ کر بھی تو افغانستان کا حل نکل سکتا ہے، ہو سکتا ہے ٹرمپ جان بوجھ کےیہ کر رہا ہو۔آپ 70سال سے پاکستان کی گاڑی چلا رہے ہو مگر اب گاڑی کے لئے نیا راستہ نکالنا پڑے گا، امریکہ ہمارے خلاف اچھے عزائم نہیں رکھتا، بھارت اسے بھڑکاتا ہے ہم چین پر سو فیصد انحصار نہیں کر سکتے کیونکہ اس طرح ہم مغربی دنیا سے کٹ جائیں گے، مسلم امہ صرف ملنے ملانے میں ٹھیک ہے، وہ ہماری مدد کرنے کو تیار نہیں۔ ڈرائیور۔ آپ لوگوں کو نہ ڈرائیونگ کا علم ہے نہ حکمت عملی کا، ہم چین اور امریکہ دونوں کے ساتھ تعلقات رکھنا چاہتے ہیں اور اس حوالے سے ہم پہلے سے بہتر جا رہے ہیں۔ مسلم امہ کے لئے پاکستان بھی مجبوری ہے، ہماری طاقت کا ہر ایک کو علم ہے، وہ ہماری طاقت سے فائدہ اٹھانا چاہتے ہیں مگر ہم کسی اور ملک کے چکر میں نئے تنازعے میں الجھنا نہیں چاہتے۔ یہ سب مفادات کی جنگ ہے۔ آپ اپنے مشورے رہنے دیں ہم اس صورتحال پر مسلسل غور کر رہے ہیں، کوئی نہ کوئی بہتر حل نکالیں گے۔ مسافر۔ صورتحال اس سے بری ہو نہیں سکتی۔ اندرونی اور بیرونی محاذ دونوں پر ہی بدترین حالات ہیں، اکانومی تباہ، بزنس مین اور بیورو کریٹ ناراض، شرح سود ناقابلِ یقین حد تک زیادہ، افراط زر سے مہنگائی کا طوفان اور دوسری طرف بیرونی محاذ پر انسانی حقوق کی قرارداد پیش کرنے کے لئے 16ووٹ تک حاصل نہ کر سکنا بہت بڑی رسوائی، اور اب سب سے بڑھ کر ہودی مودی نے ہیوسٹن میں جو تماشا لگایا اور ٹرمپ نے جس طرح تالیاں بجائیں اور ہاں میں ہاں ملائی اس سے پرانا بیانیہ پٹ گیا اور اب نئے بیانیے کی اشد ضرورت ہے۔ ڈرائیور۔ وہ تو ابھی خان نے بھی کہا ہے کہ دنیا ہمارے بیانیے کو نہیں مان رہی، خان بڑا اچھا مقدمہ لڑ رہا ہے، ترکی ہمارا ساتھ دے رہا ہے، سعودی ولی عہد نے خان کو اپنا ذاتی طیارہ دیا ہے۔ انسانی حقوق کی تنظیمیں ہمارا ساتھ دے رہی ہیں، حوصلہ نہ ہاریں سب ٹھیک ہو جائے گا۔ مسافر۔ آپ کی باتیں کھوکھلی ہیں، آپ جو دعوے کرتے ہیں وہ پورے نہیں ہوتے، سعودی اور اماراتی جپھیاں آپ کو ڈالتے رہے لیکن ووٹ آپ کو نہیں دیئے ایسا کیوں؟ ڈرائیور۔ ان کے اپنے معاشی مفادات ہیں۔ باقی ہمیں اپنی حکمت عملی کو ازسر نو مرتب کرنا چاہئے خان تو کہہ رہا ہے کہ ہمیں اپنے بندے کشمیر کے اندر نہیں بھیجنا چاہئیں۔ خان تو چاہتا ہے کہ اس خطے میں امن ہو۔ مسافر۔ کچھ لوگ عجیب ہوتے ہیں جب طالبان سے لڑنے کی ضرورت تھی تو وہ صلح کی بات کرتا تھا، اب کشمیر کے لئے لڑنے کا وقت ہے تو وہ امن کی بات کر رہا ہے، دنیا میں جنگ اور امن دونوں حقیقت ہیں دیکھنا یہ ہے کہ اس وقت صحیح حکمت عملی کیا ہونی چاہئے۔ ڈرائیور۔ ظاہر ہے کہ جنگ تو کوئی آپشن نہیں اس سے تباہی آئے گی۔ مسافر۔ جنگ لڑنےکا کون کہہ رہا ہے مگر جب سخت ردِعمل دکھانے کا وقت ہے اس وقت امن کے راگ الاپنے کی کیا ضرورت ہے، جب پاک فوج طالبان سے جنگ لڑ رہی تھی، اسکولوں کے بچے دہشت گردی کا شکار ہو رہے تھے اس وقت طالبان سے صلح کی بات غلط تھی اور آج جب کشمیر میں آگ لگی ہے امن کے نعرے لگانا سراسر حماقت ہے۔ ڈرائیور۔ کشمیر کاز پر قوم متحد اور متفق ہے، جو بہترین حکمت عملی ہو سکتی ہے وہ اپنائی جا رہی ہے۔ مسافر۔ ڈرائیور صاحب، گاڑی صحیح راستے پر چل رہی ہو تو لمبا راستہ بھی کٹ جاتا ہے مگر راستہ ہی غلط اپنا لیا جائے تو وہ کبھی منزل پر نہیں پہنچاتا۔  ڈرائیور۔ آپ بتائیں کیا کریں۔ مسافر۔ غداری کے فتوے نہ لگائیں، کھلی بحث کی اجازت دیں، پاکستانی اذہان حل نکال لیں گے۔ روزنامہ جنگ۔ 27ستمبر2019

##############################
https://web.facebook.com/Abu.Musab.98622733/posts/10214301428707959
بابا جی ’’متوسط طبقہ‘‘ کسے کہتے ہیں؟ بیٹا، جسے عام طور پر ’مڈل کلاس‘ بولا جاتا ہے۔ بابا جی، تو پھر مڈل کلاس کسے کہتے ہیں؟ بیٹا، لگتا ہے کہ تمہیں تفصیل سے بتانا پڑے گا۔ دیکھو بیٹا، ’مڈل کلاس‘ یا ’متوسط طبقہ‘ میں وہ لوگ شامل ہیں جو سفید پوش ہوتے ہیں۔ بابا جی، آپ نے تو بات کو مزید گنجلک بنا دیا۔  اب بھلا یہ ’سفید پوش‘ کیا بلا ہے؟ بیٹا، “سفید پوش” یعنی ایسے لوگ جنہوں نے اپنی غربت کو عوام سے چھپا رکھا ہوتا ہے۔  غریب لوگ تو انہیں امیر سمجھتے ہی ہیں مگر امیر لوگوں کا بھی خیال ہوتا ہے کہ ان (مڈل کلاس والوں کے) پاس بہت پیسہ ہے۔ حالانکہ وہ بمشکل زندگی کی گاڑی کھینچ رہے ہوتے ہیں۔  یوں یہ طبقہ، چکی کے دو پاٹوں کے درمیان پِس رہا ہوتا ہے۔ بابا جی وہ کیسے؟ وہ ایسے کہ سفید پوشی کی وجہ سے یہ کسی (سخی آدمی) سے اپنا حالِ دل بیان نہیں کرتے جب کہ غریب و محتاج لوگ، ان سے مالی معاونت کی امید رکھتے ہیں۔ اور یہ حسبِ حال ان کی مدد کرتے بھی ہیں۔ مڈل کلاس لوگ، معاشرے کا سب سے محنتی اور کارگر طبقہ ہوتا ہے۔  یہ خود سے اوپر والوں کی خدمت جب کہ خود سے نیچے والوں کی مدد کرتا ہے۔  یہ سماج کی ’درمیانی کَڑی‘ ہے جو نیچے والوں کو اوپر والوں (ایلیٹ کلاس) کے ساتھ ملاتی ہے۔ کسی بھی ملک کا نظامِ معاش انہی پر چل رہا ہوتا ہے۔  یہ بینکوں سے قرضے لے کر ہڑپ نہیں کر جاتے۔ یہ گیس اور بجلی چوری نہیں کرتے بلکہ پورا پورا بل ادا کرتے ہیں۔۔۔  بلکہ امیر لوگ چوری کی بجلی سے جو اے سی اپنے بنگلوں میں چلاتے ہیں، ان کا بل بھی ان ہی کے ذمہ ہوتا ہے۔ یہ سب سے زیادہ ٹیکس دیتے ہیں۔  یہ صبح سے شام تک محنت کرتے ہیں اور اتنا کماتے ہیں کہ بس کھینچ تان کر مہینہ نکل جائے ۔۔۔۔ جو کہ اکثر نہیں نکلتا، اس لیے ہر ماہ کچھ نہ کچھ مقروض بھی ہوتے جاتے ہیں۔ ان کے پاس اپنی سواری کم ہی ہوتی ہے۔ لہٰذا پبلک ٹرانسپورٹ میں دھکے کھاتے ہوئے اپنے کام پر جاتے ہیں اور واپس بھی اسی طرح آتے ہیں۔ ان کے بچے عام سے اسکولوں میں پڑھتے ہیں۔  گھر میں کوئی بیمار پڑ جائے تو یوں کہہ کر ڈاکٹر کے پاس نہیں جاتے کہ: ’’بیماری ’وائرل‘ ہے، خود ہی دو چار دن میں ٹھیک ہو جائے گی‘‘۔  یہ دودھ سے ’پرہیز‘ کرتے ہیں اور گوشت اکثر بقرہ عید پر ہی کھاتے ہیں۔  عید پر بچوں کے کپڑے لینے کے لیے انہیں  ایڈوانس تنخواہ لینی پڑتی ہے۔  پارکوں، تفریح گاہوں اور جھولوں کے جَھمیلوں سے اپنے بچوں کو دور رکھتے ہیں، اور انہیں یہ کہہ کر ڈراتے ہیں کہ وہاں غنڈے ہوتے ہیں جو بچوں کو اُٹھا کر لے جاتے ہیں۔ بچے اگر آئسکریم کی ضد کریں تو یہ کہہ کر جھڑک دیتے ہیں کہ تمہارا گلا پہلے ہی خراب ہے۔ بیٹا! سمجھ گئے یا اور سمجھاؤں؟ نہیں بابا جی، سمجھ گیا۔۔۔۔آپ اپنے ہی گھر کا حال بیان کر رہے ہیں۔ چل، نکل یہاں سے بدمعاش کہیں کا!!!

##############################
https://web.facebook.com/Abu.Musab.98622733/posts/10214306074624104
یہ کسی شام کے اخبار کی اردو نہیں، جنگ اخبار کی اردو ہے۔ نعرے گونجتے ہیں، “جگمگاتے” نہیں۔

##############################
https://web.facebook.com/Abu.Musab.98622733/posts/10214305980621754
مجھے یاد پڑتا ہے کہ آج سے تین سال پہلے، نوازشریف کے دؤرِ حکومت میں کشمیر کمیٹی کی کارکردگی پر سب سے پہلے اس ناچیز نے سوال اٹھایا تھا اور اس کے بعد ہی یہ موضوع سوشل میڈیا پر وائرل بنا تھا اور اس کے بعد ہی پی ٹی آئی کے پیادوں کا دھیان اس طرف گیا تھا۔ آج جب ہم حکومت کی کشمیر پالیسی پر گرفت کرتے ہیں تو وہی لوگ جو محض اس لیے کشمیر کمیٹی پر انگلیاں اٹھاتے تھے کہ مولانا فضل الرحمٰن اس کے سربراہ تھے، تو یہ لوگ پلٹ کر اب ہم سے یہ سوال کرتے ہیں کہ ’’کشمیر کمیٹی نے مولانا فضل الرحمٰن کی سربراہی میں کیا کیا؟‘‘۔ بڑی حیرت ہوتی ہے ان (عقل کے) پیادوں پر۔ کہ اب، جب کشمیر میں دنیا کی تاریخ کا طویل ترین کرفیو لگا ہوا ہے، کشمیر لہو لہو ہے، نہ ان کو  کشمیر کمیٹی یاد ہے اور نہ ہی اپنی حکومت کی کارکردگی پر انہیں کوئی تشویش ہے۔  پاکستان میں سب جانتے ہیں کہ جس چیز کو کسی ’’کمیٹی‘‘ کے سپرد کیا جاتا ہے تو اس کا کیا مطلب ہوتا۔ لیکن یہ لوگ اس کے باوجود پوچھتے ہیں کہ مولانا فضل الرحمٰن نے کشمیر کمیٹی کے لیے کیا کیا؟ یہ جانتے ہوئے کہ محدود اختیارات کے ساتھ قائم ہونے والی ایک کمیٹی کشمیر کے معاملہ پر کوئی بڑا تیر نہیں مار سکتی،  مولانا کو یہ داغ اپنے دامن پہ نہیں لینا چاہیے تھا لیکن یہاں موضوع یہ نہیں ہے بلکہ یہ ہے کہ مولانا کی پکڑ کرتے ہوئے ذرا اپنے گریبان میں جھانک لینا چاہیے اور پھر خود سے سوال کرنا چاہیے کہ: وہ شخص جس کے ہاتھ میں سات لاکھ مسلح افواج کی کمان ہے جو ملک کا سب سے طاقتور ترین عہدہ رکھتا ہے جس کے پاس ملک کے تمام تر وسائل اور خزانہ ہے جس کا اپنا صدر ہے، دو صوبوں میں مکمل حکومت ہے، چاروں گورنر، چیئرمین سینیٹ، اسپیکر قومی اسمبلی، گورنر اسٹیٹ بینک سب اپنے ہیں۔ ایٹم بم، شاہین، غزنوی اور حتف چلانے کا اختیار جس کے ہاتھ میں ہے، ایف سولہ، میراج طیارے، آب دوزیں، الخالد ٹینک اور بحری بیڑے حرکت میں آنے کے لیے جس کے اشارہءِ ابرو کے منتظر ہیں اے آر وائی نامی چینل جس کی جیب میں ہے، اور دیگر چینل سہمے ہوئے حکم کے منتظر ہیں کہ حضور کیا پیش کیا جاوے؟ ٹرمپ جس کو سلام کرتا ہے، اردگان اور مہاتیر جس کی جیب میں ہیں، چینی صدر جس کے گھر کی گھڑولیاں بھرتا ہے، عرب ممالک سرمایہ کاری اور تعلق داری نبھانے پر ’بضد‘ ہیں۔۔۔ جب اتنا کچھ ہاتھ میں ہونے کے باوجود سربراہ حکومت کچھ نہ کر رہا تو ایک ننھی سی، بے بس سے، کاغذی سی کشمیر کمیٹی پر سوال اٹھانا کیا آپ کو زیب دیتا ہے؟

##############################
https://web.facebook.com/Abu.Musab.98622733/posts/10214319621762774
لذتِ تقریر

##############################
https://web.facebook.com/Abu.Musab.98622733/posts/10214324685009352
دیکھنا تقریر کی لذت کہ جو اس نے کہا میں نے یہ جانا کہ گویا یہ بھی میرے دل میں ہے :: جذبات معمول پر آ چکے، جھاگ بیٹھ چکا۔ اب چند باتیں اس تقریر کی مناسبت سے، جس کا کُل عالَم میں بڑا غلغلہ ہے۔ اگر کوئی مجھ سے کہے کہ اقوام متحدہ کے چوہترویں اجلاس میں کی جانے والی عالمی رہنماؤں کی ہر تقریر پر ۱۰۰ نمبر ہیں، آپ اپنے وزیراعظم کی تقریر کو کتنے نمبر دیں گے ۔۔۔ تو میرا جواب ہوگا، ۲۰۰ نمبر! میں نے وہ تقریر جوں کی توں، یعنی براہ راست نشر ہوتے سنی۔ وزیراعظم کا ہر لفظ اور ہر جملہ میرے دل کی ترجمانی کر رہا تھا۔ ایک موقعہ پر جب وہ دنیا کے سامنے مودی کا ’تعارف‘ پیش کر رہے تھے اور بتا رہے تھے کہ وہ نسل پرست بھارتی جماعت آر ایس ایس کے تاحیات ممبر ہیں، اور پھر آر ایس ایس کے بارے میں بھی تفصیل سے بتا رہے تھے تو میرے دل میں یکایک یہ خیال آیا کہ اللہ کرے کہ وزیراعظم، حاضرین کو یہ بھی بتائیں کہ یہ آر ایس ایس ہی تھی جس کے ایک ممبر  نے گاندھی کو قتل کیا تھا۔۔۔اور ابھی میں اسی بارے میں سوچ ہی رہا تھا کہ دوسرے یا تیسرے جملے میں، وزیراعظم نے یہ بات بھی ببانگِ دہل بیان کردی، جس سے اندازہ ہوا کہ: گریٹ پیپل تھنک آ لائک (ہاہاہا)۔ اس کے بعد پورے ملک سے اس تقریر کے لیے ستائشی کلمات سننے اور دیکھنے کو ملے، جو کہ ایک فطری امر ہے۔ میں نے بھی مختصرا اپنی وال پر فوری تبصرہ ’’اچھی تھی۔۔۔‘‘ کے الفاظ سے کر دیا اور اسی وقت سوچ لیا تھا کہ اپنا تفصیلی مؤقف جھاگ بیٹھنے کے بعد ہی پیش کروں گا کیوں کہ جذبات کے مدوجزر میں کان بہرے بن جاتے ہیں اور اس کیفیت میں کچھ کہنا یا سننا ممکن نہیں رہتا۔ تعریف و توصیف کی اس لہر کے دوران اگر پی ٹی آئی کے علاوہ کسی دوسری جماعت کے لوگوں نے سب سے زیادہ تقریر کو سراہا تو وہ جماعت اسلامی کے لوگ تھے۔ جماعت کے مرکزی سیکریٹری جنرل، امیرالعظیم صاحب کے علاوہ ہر سطح کی لیڈرشپ اور کارکنان نے وزیراعظم کی تقریر کی تعریف کی لیکن وہیں بعض افراد ایسے بھی ہیں جنہوں نے تعریف کے بجائے اپنے خدشات اور تحفظات کا اظہار کیا۔ چوں کہ اس سلسلہ میں جماعت نے اپنے لوگوں کو کوئی گائیڈ لائن نہیں دی تھی اور نہ ہی کوئی پالیسی بنائی تھی لہٰذا ہر فرد اپنی اپنی جگہ آزاد تھا۔ جماعت کے سیکریٹری جنرل کی جانب سے ستائشی بیان آ جانا بہرحال اس چیز کی دلیل تھی کہ جماعت کی مرکزی قیادت نے وزیراعظم کی تقریر کو سراہا ہے۔ اب آجاتے ہیں معاملہ کے کچھ تلخ پہلؤوں کی طرف۔ یہ بات سب کے ذہن میں رہنی چاہیے کہ ہم جب لفظ ’لیڈرشپ‘ استعمال کرتے ہیں تو اسے کسی فرد کے کسی ایک عمل تک محدود نہیں رکھتے۔ جس کو بھی لیڈر کہا جاتا ہے وہ لیڈرشپ کا ایک مکمل پیکج یا مجموعہ ہوتا ہے۔ لیڈر سے مراد اس کا نظریہ اور سوچ بھی ہوتی ہے۔ اس کی گفتگو، تقریریں اور عمل، سب اس کی لیڈرشپ کے پیکج میں شامل ہوتی ہیں۔ لیڈر کا کردار، حکمت عملی، طرزِ حکمرانی، وژن، اس کا ماضی اور حال، سب اس کی لیڈرشپ کا جزو ہوتے ہیں۔  کسی پارٹی کے کارکن اور لیڈر کے فالوورز، اپننے لیڈر کی ہر بات اور ہر ادا کو پسند کرتے ہیں اور اس کی کمزوریوں، خامیوں اور کوتاہیوں پر صرف نظر کرتے ہیں۔ لیکن یہ اصول دوسری پارٹیوں کے افراد پر لاگو نہیں کیا جا سکتا، خاص طور پر اس نام نہاد جمہوری سسٹم میں جہاں اپوزیشن ہمہ وقت، حکومت کی کمزوریوں کی تلاش میں رہتی ہے۔ جبھی تو میں اس جمہوری سسٹم ہی کا ناقد ہوں۔ کیوں کہ یہ اسلامی معاشرے کے بنیادی اصول ’تعاونوا علی البر والتقویٰ۔۔۔‘ سے متصادم ہے۔ اسلامی نظامِ حکومت میں ’اپوزیشن‘ کا کوئی تصور نہیں۔ سب خیر کے معاون اور بدی کے دشمن ہوتے ہیں۔ اسلامی سوسائٹی، بدی کے مقابلہ میں پوری کی پوری ’اپوزیشن‘ ہے اور نیکی کے فروغ کے لیے ممدود و معاون۔ خیر یہ تو ایک جملہءِ معترضہ تھا۔۔۔جو بات عرض کرنا  چاہ رہا تھا وہ یہ ہے کہ یہاں کسی کو جماعت کی جانب سے لائن نہیں دی گئی تھی کہ تنقید کرنی ہے اور نہ ہی ستائشی کلمات ادا کرنے پر ابھارا گیا تھا۔ ہر شخص کی اپنی رائے اور اپنا طرزعمل تھا، ہے اور رہے گا۔ آگے بڑھنے سے قبل، اپنی بات کو سمجھانے کی خاطر، سیرت کی کتب سے ایک واقعہ عرض رکھتا ہوں:  ایک روز حضورؐ حضرت عائشہ کے ہاں تشریف فرما تھے۔ ایک شخص نے آ کر ملاقات کی اجازت طلب کی۔ حضورؐ نے فرمایا کہ یہ اپنے قبیلے کا بہت بُرا آدمی ہے۔ پھر آپ باہر تشریف لے گئے اور اس شخص سے بڑی نرمی کے ساتھ بات کی۔ گھر میں واپس تشریف لائے تو حضرت عائشہ نے عرض کیا آپ نے تو اس سے بڑی اچھی طرح گفتگو فرمائی حالانکہ باہر جاتے وقت آپ نے اس کے متعلق وہ کچھ فرمایا تھا۔ جواب میں آپ نے فرمایا :  ‘’خدا کے نزدیک قیامت کے روز بد ترین مقام اس شخص کا ہو گا جس کی بد زبانی سے ڈر کر لوگ اس سے ملنا جلنا چھوڑ دیں‘‘(بخاری و مسلم)۔ اس واقعہ پر غور کیجیے تو معلوم ہو گا کہ حضورؐ نے اس شخص کے متعلق بُری رائے رکھنے کے باوجود اس کے ساتھ اچھی طرح بات چیت تو اس لیے کی کہ آپ کا اخلاق اسی کا تقاضا کرتا تھا۔ لیکن آپ کو یہ اندیشہ ہوا کہ آپ کے گھر والے آپ کو اس سے مہر بانی برتتے دیکھ کر کہیں سے آپ کا دوست نہ سمجھ لیں اور بعد میں کسی وقت وہ اس کا ناجائز فائدہ نہ اٹھائے۔ اس لیے آپ نے حضرت عائشہ کو خبر دار کر دیا کہ وہ اپنے قبیلے کا بہت بُرا آدمی ہے۔  اوپر کی بات کو جاری رکھتے ہوئے عرض کرتا ہوں کہ محض ایک تقریر کو بنیاد بنا کر نہ کسی کو پورا کا پورا لیا جا سکتا ہے اور نہ کسی ایک خامی کی بناء پر پورا کا پورا مسترد کیا جا سکتا ہے۔ سیاسی جماعتیں اور لیڈرشپ ایک مکمل ’پیکج‘ کا نام ہے۔ اگر ایک تقریر کو لیں گے تو ماضی کی تقریریں، دعوے اور وعدے بھی ترازو میں رکھنے پڑیں گے۔ مال، بیچنے والے کی مرضی پر نہیں، خریدنے والے کی پسند کے مطابق بکے گا۔  دیکھا یہ گیا ہے کہ کسی ممتاز شخصیت کی جانب سے کسی دوسرے لیڈر یا پارٹی کی معمولی سی تعریف کو دیکھ کر ایک عام آدمی، جو ووٹر تو ہے لیکن کسی ایک پارٹی کا ممبر ہونے کے بجائے معلق اور ڈانواڈول رہتا ہے، وہ تذبذب کا شکار ہو جاتا ہے اور فیصلہ نہیں کر پاتا کہ کس طرف کو جائے۔ اسی کیفیت کا فائدہ اٹھا کر باطل نظریات اور ناکام طرزِ حکمرانی کے علمبردار اسے دوبارہ اپنے کیمپ میں کھینچ لیتے ہیں۔ میری طرح کے لوگوں پر ’حسد‘ اور ’بغض‘ کے فتوے کئی بار لگ چکے ہیں، محض اس لیے کہ یہ ناچیز ان خامیوں اور کوتاہیوں کی نشاندہی کرتا ہے جو حقیقت میں موجود ہیں مگر اندھی تقلید اور عقیدت کے غلافوں  میں لپٹی ہونے کیوجہ سے حامیوں کو نظر نہیں آتیں۔ حالانکہ ہم جانتے ہیں الیکشن سے قبل اور بعد میں کتنی تقریریں ہوئیں، کس طرح کشمیر پر عمل کے لحاظ ایک پھسپھسا رول پلے کیا گیا اور کس طرح، اقوام متحدہ کے  ہیومن رائٹس چیپٹر میں قرارداد پیش ہی نہیں کی گئی اور کس طرح تقریر میں بھی محض کشمیر کے ’’انسانی المیہ‘‘ بات کی گئی اور حق خود ارادیت کا تذکرہ تک نہیں کیا گیا۔  میری جنگ، مشرف اور زرداری صاحب سے بھی تھی اور نوازشریف اور عمران خان سے بھی۔ دراصل یہ جنگ، ظلم کے نظام اور سسٹم کے ساتھ ہے۔ جو لوگ بھی اس کے علمبردار، معاون ور مؤید ہیں، ان پر تنقید ہوتی رہے گی۔  ایک ایسا نظام، جو اللہ کی بندگی کے بجائے طاغوت کی چاکری پر مبنی ہو ظلم و ذیادتی پر مبنی ہو، ناانصافی پر چل رہا ہو، جس نے اللہ کے بندوں کو ایک اللہ کے بجائے اپنا غلام بنا ڈالا ہو اس کا گر جانا ہی ہمارے لیے خوشخبری ہوگی۔ لہٰذا ہم ظلم کے اس نظام کے ہاتھ پاؤں بننے کے بجائے اس پر تنقید کرتے رہیں گے اور خدا سے باغی اس نظام سے لوگوں کی امیدیں جوڑنے کے بجائے،  اس سے لوگوں کو مایوس کرتے رہیں گے تا آں کہ ایک دن یہ اپنے گٹھنوں پر آ جائے اور پھر انگلی کے محض ایک اشارے سے پورا کا پورا پیوندِ کاک ہو جائے۔

##############################
https://web.facebook.com/Abu.Musab.98622733/posts/10214334889824466
سوشل میڈیا سے کچھ وقت کے لیے دوری رہے گی۔  کسی حیران و پریشان غزال کی مانند بے آب و گیاہ دشت میں دوڑتے تھک چکا۔ اب اپنے کاروبار اور مطالعے کے لیے تھوڑی سی یکسوئی درکار ہے۔  زندگی کا کوئی بھروسہ نہیں۔ مجھے کسی دوست سے کوئی گِلا نہیں اور ان دوستوں سے معافی چاہتا ہوں جن کا دل میری کسی بات سے دُکھا ہو۔  دعاؤں میں یاد رکھنے کی استدعا ہے۔

##############################
https://web.facebook.com/Abu.Musab.98622733/posts/10214333645713364
ملیحہ لودھی کی جگہ لینے والے منیر اکرم، مشرف دور میں بھی 2002ء سے 2008ء تک اقوام متحدہ میں پاکستان کے مستقل مندوب رہ چکے ہیں۔ او ویکھیں یاڑ ۔۔۔۔۔ مشرف صیب دا کوئی بندا رہ تے نئیں گیا؟ 🙂 🙂 🙂

##############################
https://web.facebook.com/Abu.Musab.98622733/posts/10214578356830989
چائنا میں کئی مرتبہ ریل کا سفر کیا۔ وہاں ہر ریلوے اسٹیشن پہ ایئرپورٹ کی طرح کی سیکیورٹی ہوتی ہے۔ مسافروں کی جامہ تلاشی ہوتی ہے، ان کو اپنا سامان اسکینر مشین سے گزارنا ہوتا ہے، جو چیزیں ریل کے سفر میں ساتھ نہیں اٹھا سکتے وہ بیگ کھلوا کر نکلوائی جاتی ہیں۔ ایک بار جب میں نے اپنا بیگ اسکین مشین میں رکھا تو سرخ لائٹ جلنے پر بیگ کھلوایا گیا اور اس میں سے وہ چھوٹی سی قینچی جو داڑھی مونچھ تراشنے کے لیے خریدے گئے نئے ٹرمر کے پیکٹ میں رکھی تھی، ضبط کر لی گئی۔ اس کے بعد ہی مجھے ویٹنگ سیکشن کی طرف بڑھنے دیا گیا۔ ہمارے یہاں البتہ سسٹم انگریز کے دؤر والا چل رہا ہے۔ لوگ بغیر چیک کیے سامان لے کر اس ٹرین پر چڑھ جاتے ہیں جو صرف دو تین منٹ کے لیے پلیٹ فارم پر رکی ہے۔ پھر، مسافروں سے پہلے ان کا سامان بذریعہ کھڑکی اندر پہنچ چکا ہوتا ہے۔ نہ ریل کے عملے کو خبر ہوتی ہے کہ سامان میں کیا ہے اور نہ بوگیوں میں بیٹھے مسافروں کو معلوم ہوتا ہے کہ کس بیگ، کس تھیلے اور کون سے ڈبے میں ملک الموت انہیں دبوچ لینے کے لیے ایستادہ ہے۔  سچ یہ ہے کہ ہم اب بھی اکیسویں صدی میں نہیں، انیسویں صدی میں جی رہے ہیں۔

##############################
https://web.facebook.com/Abu.Musab.98622733/posts/10214645792356835
‫پنگے لینا ہماری پرانی عادت ہے۔ کرتارپور راہداری کی آڑ میں گریٹر/متحدہ پنجاب کا شوشہ چھوڑنے کا مقصد سکھوں کو خوش کرنے سے زیادہ بھارت کو یہ باور کرانا ہے کہ ہم تمہاری سرزمین کے بیچو بیچ آگ کا ایک جزیرہ تعمیر کرنے جا رہے ہیں۔ یہ بھی کارگل ہی کی طرح کا ایک ایڈونچر ہے۔ جب بھارت ری ایکٹ کرے گا تو پھر ہم دوڑے دوڑے کبھی انکل سام کے پاس تو کبھی اقوام متحدہ جائیں گے۔ خفیہ تحریکیں، پراکسی وار، گوریلا وار اور انڈرگراؤنڈ سرگرمیاں اسلامی اصولوں کے سراسر خلاف ‬ہیں۔ حضورصہ کی پوری زندگی اس بات پر گواہ ہے کہ آپ صہ نے جسے دشمن کہا دن کی روشنی میں کہا اور جس کے ساتھ معاہدہ کیا، ببانگِ دھل کیا۔ تلوار سے زیادہ یہ ہے وہ اخلاقی برتری جو مسلمانوں کو دیگر اقوام پر اور اسلامی لشکر کو دیگر لشکروں پر حاصل تھی۔

##############################
https://web.facebook.com/Abu.Musab.98622733/posts/10214663254233371
بچپن سے ہم “عوام” اور “خواص” یا پھر “عام لوگ”، “خاص لوگ” جیسی اصطلاحات سنتے چلے آ رہے ہیں۔ لیکن اب عام لوگوں کے لیے “عام عوام” کی ترکیب تواتر سے استعمال ہونے لگی ہے جو کہ میرے خیال میں درست نہیں۔ آج جیو نیوز پر، “عام عوام مہنگائی سے بہت پریشان ہیں” کے الفاظ سنے تو بہت عجیب محسوس ہوا۔ جب عوام کا مطلب ہی عام لوگ ہے تو پھر “عام عوام” کی ترکیب کیوں؟

##############################
https://web.facebook.com/Abu.Musab.98622733/posts/10214711441198015
پاکستانی جمہوریت کا ماڈل، ڈرائیونگ اسکول والی گاڑی جیسا ہے، جس کا صرف اسٹیئرنگ، ڈرائیور کے پاس ہوتا ہے مگر بریک اور حتمی کنٹرول، ساتھ بیٹھے انسٹرکٹر کے پاس رہتا ہے لہٰذا، انسٹرکٹر جب، جہاں چاہے، گاڑی روک سکتا ہے۔

##############################
https://web.facebook.com/Abu.Musab.98622733/posts/10214733040537985
کالک کا کوٹہ، کسی کو کم، کسی کو زیادہ ایسٹبلشمینٹ “لین دین”  میں آخر تک شامل رہی لیکن اس نے تاثر یہ دیا کہ وہ غیر جانبدار ہے۔۔۔ شریفوں نے آخر تک یہ تاثر دیا کہ وہ ڈیل کر کے مراعات نہیں لے رہے بلکہ طبی بنیادوں پر وصولیاں فرما رہے ہیں۔۔۔ اپوزیشن نے، بشمول مولانا کے، یہ تاثر دیا کہ وہ کسی کے ساتھ بیک ڈور ڈائیلاگ میں مصروف نہیں بلکہ ان کا احتجاج اور دھرنا، خود رو یا “جینیرک” ہے۔ انصاف کے ایوانوں نے آخر تک یہ تاثر دیا کہ وہ مجرموں کو ریلیف دینے میں صرف قانون کو مدنظر رکھ کر فیصلے دے رہے ہیں۔۔۔ نیب نے یہ ماحول بنایا کہ وہ آزادانہ اور بلا امتیاز احتساب کر رہی ہے لہٰذا بہت جلد اس کی لاٹھی اقتدار کے سر پہ بھی برسے گی۔۔۔ یوں، ہر ایک یہ سمجھتا رہا ۔۔۔  یا تاثر دیتا رہا کہ اسے “فیس سیونگ” مل گئی ۔۔۔۔۔ بلکہ اس کا چہرہ تو چودھویں کے چاند کی طرح دمک رہا ہے۔۔۔ جب کہ حقیقت یہ ہے کہ اس جمہوری تماشے میں، کالک تھوڑی یا بہت، ان میں سے ہر ایک کے حصے میں آئی ہے۔ اتنی عقل تو عوام بھی رکھتا ہے۔

##############################
https://web.facebook.com/Abu.Musab.98622733/posts/10214730648838194
ہمارے تبلیغی بزرگ فرماتے ہیں کہ گشت ایک جگہ لگایا جاتا ہے، اس کے اثرات سینکڑوں میل دور ظاہر  ہوتے ہیں۔ اسی فارمولے کے تحت ہمارے کپتان نے نوازشریف کے ساتھ رحم کا رویہ پاکستان میں روا رکھا، رحمت کی بارش دبئی میں ہو رہی ہے۔ تو پھر تم قدرت کے کون کون سے کرشموں کو جھٹلاؤ گے۔ :)

##############################
https://web.facebook.com/Abu.Musab.98622733/posts/10214759892529268
قرآن کی بیحرمتی پہلے بھی ہوتی تھی، مسلمانوں کی جانب سے ردعمل پہلے بھی آتا تھا لیکن یہ پہلی مرتبہ ہوا ہے کہ خود مسلمانوں ہی میں سے ایک بڑے حصے کا خیال ہے کہ اس مرتبہ کا ردعمل یا احتجاج، غیرضروری تھا۔ وہ طبقہ جو ایسے موقعوں پر پاکستان میں احتجاج اور ردعمل کے ہمیشہ خلاف رہا ہے ماضی میں ان کا تعلق ہمیشہ سیکیولر سوچ کے حامل افراد سے رہا ہے لیکن اس مرتبہ دیکھنے میں آیا کہ خود دیندار افراد کی اچھی خاصی تعداد نے ڈھکے چھپے انداز میں اس سوچ کی تائید کی ہے کہ قرآن مجید کا نسخہ جلانے والے شخص پر حملہ آور ہونے والے عمر الیاس نامی نوجوان نے موقعہءِ واردات پر جو کچھ کیا، اسے نہیں کرنا چاہیے تھا تاکہ مغربی دنیا میں، مسلمانوں پر شدت پسند ہونے کا جو لیبل لگا ہوا ہے اس سے بچا جائے۔ اس طبقہ کو آپ دو حصوں میں تقسیم کر سکتے ہیں: ایک حصہ وہ ہے جو مغربی ملکوں میں رہائش پذیر ہے، جو وہاں کی مقامی آبادیوں میں، ’اچھا بچہ‘ بن کر رہنا پسند کرتا ہے ۔۔۔ دوئم وہ جو یا تو مذہب بیزار ہے یا پھر سیکیولر۔۔۔ جس کے نزدیک دینی اشیوز کی سرے سے کوئی وقعت اور حیثیت ہے ہی نہیں۔ یہ سچ ہے کہ آخرت میں انسانوں کے ساتھ معاملہ ان کی نیتوں کے مطابق کیا جائے گا۔ احتجاج کی مخالفت کرنے والوں کی نیت میں خود ساختہ کمزوری، خوف، لالچ، مصلحت کوشی یا کوئی ذاتی منفعت شامل رہی تو اس کا نتیجہ وہ قیامت کے دن دیکھ لیں گے اور اگر واقعی ان کے پیش نظر معاملات کو حکمت سے سلجھانے کی نیت رہی تو اس کا اجر ان شاءاللہ انہیں مل کر رہے گا۔ ہمیں یہ اختیار نہیں کہ ایسے افراد کے خلاف یہاں دنیا میں، محض ان کے اختلافِ رائے پر فتاویٰ چسپاں کریں۔ نیتوں اور ارادوں کا جاننے والا ان سے خود نمٹ لے گا۔ ایک بات البتہ ذہن میں رہے کہ انسان محض گوشت پوست کے مجموعے کا نام نہیں ہے۔ وہ جذبات اور احساسات بھی رکھتا ہے۔ اسے خوشی بھی ہوتی ہے، غم بھی ہوتا ہے۔ وہ راحت اور تکلیف بھی محسوس کرتا ہے۔ وہ روتا اور مسکراتا بھی ہے۔ اسے غصہ بھی آتا ہے اور سرشاری بھی محسوس ہوتی ہے۔ اور ان تمام جذبات، کیفیات اور محسوسات  کا اس کی ذات، حرکات و سکنات اور اعمال سے اظہار بھی ہوتا ہے۔ پھر، جس طرح انسانی غیرت اپنا وجود رکھتی ہے اسی طرح ایمانی غیرت نام کی ایک چیز بھی مسلمان کے اندر رچتی بستی ہے۔ ان چیزوں کو کبھی بھی انسان سے الگ نہیں کیا جا سکتا۔ ہاں، البتہ، موت ان چیزوں کو ختم کر سکتی ہے۔ دو دن قبل ایک ہندو شخص نے اپنی بیٹی کو غیرت میں آ کر قتل کردیا۔ یورپ میں بھی باپ اور بیٹوں کی جانب سے اس طرح کے واقعات، گو کہ اب شاذ و نادر ہی صحیح لیکن صادر ہوتے رہتے ہیں۔ عوتوں کی جانب سے غیرت میں آ کر اپنے شوہروں کو قتل کرنے کے کئی واقعات اخبارات میں بکھرے پڑے ہیں۔ کہنے کا مقصد یہ ہے کہ انسانوں کی جانب سے ردعمل کے طور کچھ کر گزرنا کوئی اچھنبے کی بات نہیں ہے بلکہ عین فطری ہے۔ اسی فطرت کے قانون کے تحت حضورﷺ کا وہ فرمان بھی ہے کہ تم اگر برائی دیکھو تو اسے ہاتھ سے دفع کرو، اگر ہمت نہیں رکھتے تو زبان سے برا کہو اور یہ بھی نہیں کر سکتے تو پھر دل میں ہی اسے برا جانو۔ اور یہ ایمان کا کم سے کم درجہ ہے۔ حضورﷺ کی بعثت کے بعد، ابتدائی دنوں میں، ابوجہل نے آپﷺ سے بدتمیزی کی، گالم گلوچ کیا۔ حضرت حمزہ بن عبدالمطلب، جو کہ حضورﷺ کے چچا اور دودھ شریک بھائی بھی تھے، شکار پر گئے ہوئے تھے۔ جب واپس آئے تو کسی نے انہیں ابوجہل کی چیرہ دستیوں کے بارے میں بتایا۔ آپ شکار ہی کے لباس میں سیدھے ابوجہل کے پاس غصے کی کیفیت میں گئے۔ ابوجہل اس وقت دیگر سرداروں کے ساتھ بیٹھا شیخیاں بگھار رہا تھا۔ حضرت حمزہ نے آؤ دیکھا نا تاؤ، سیدھا ابوجہل کے قریب پہنچ کر اس کے سر پہ اس زور کی کمان ماری کہ سر سے خون کا فوارہ ابل پڑا۔ یہ کیا تھا؟ ایک انسان کا اپنے محبوب خونی رشتہ دار کی خاطر جوش اور غیرت میں آنا تھا۔ حالانکہ اس وقت تک حضرتِ حمزہ نے اسلام قبول نہیں کیا تھا۔ اسی لیے حضورﷺ نے فرمایا: جس نے اللہ کی خاطر دیا اور اللہ کی خاطر روکا، اس نے اپنا ایمان مکمل کرلیا۔ ہر جمعے کے خطبے میں ہم الحب للہ والبغض للہ سنتے ہیں۔ یعنی اللہ کی خاطر محبت اور اللہ ہی خاطر غصہ۔ انسانوں کے ان جذبات کو اسلام نے اظہار کا راستہ دیا ہے لیکن ان کا رخ اللہ کی طرف موڑ دیا ہے۔ انسان کو بتا دیا گیا ہے کہ بحیثیت انسان، تمہیں غصہ آئے گا لیکن وہ صرف اللہ کی خاطر ہونا چاہیے۔ تم لالچی بنو گے مگر اللہ کی رضا اور جنت کا لالچ رکھو۔ تم ڈر اور خوف سے دوچار ہوگے، مگر صرف اللہ سے ڈرو۔ تم فکرمند ہو گے، لیکن آخرت کی فکر کرو۔ اس کے برعکس مغرب نے سیکیولر معاشروں کے کچھ الگ اسلوب مقرر کر دیے ہیں۔ جہاں آپ کو منکر تو نظر آئے گا لیکن آپ اس کو روک نہیں سکتے۔ آپ کو بدی دیکھ کر غصہ تو آئے گا لیکن آپ اس کا اظہار نہیں کر سکتے۔ آپ امربالمعروف کرنا تو چاہیں گے مگر اس کی اجازت نہیں پا سکتے۔ یوں سمجھ لیں کہ آپ گوشت پوشت اور جذبات رکھنے والے انسان کے بجائے لوہے اور لکڑی کا بنا ہوا ایک بُت ہیں جو کسی الہامی ہدایات کے بجائے انسانوں کے مقرر کردہ قواعد و ضوابط کا غلام بن کر گھوم پھر رہا ہے۔ اسی سیکیولر معاشرے کا طرہءِ امتیاز ہے کہ اس نے نیکی اور بدی کے تصورات ہی ختم کر ڈالے ہیں۔ ان کے نزدیک اب گناہ کی جگہ ’جرم‘ نے لے لی ہے اور نیکی اور ثواب کے کاموں کی جگہ ’اچھے کاموں‘ نے لے لی ہے۔ یہ کام بھی تب قابلِ قبول ہوتے ہیں جب وہاں کے معاشرے اور ملکی قانون سے منظورشدہ ہوں۔ ان کے نزدیک مرد و عورت کا جسمانی تعلق گناہ نہیں بلکہ عین فطری اور نارمل چیز ہے۔ ان کے نزدیک پیغمبرِ اسلام  کی تضحیک کی تو اجازت ہے مگر ملکہءِ برطانیہ پر تنقید بھی نہیں کی جا سکتی۔ ان کے نزدیک قرآن کو آگ لگائی جا سکتی ہے کیوں کہ وہ محض ایک کتاب ہے لیکن ملک کے دستور کی طبع شدہ کاپی اور جھنڈے کو پیروں تلے نہیں روندا جاسکتا کہ یہ ملک کے ساتھ غداری اور توہین ہے۔  مسلمان امت پر اللہ رحم فرمائے اور اسے وہی عروجِ رفتہ دوبارہ عطا فرمائے جو کبھی اس کے شایانِ شان تھا۔ وہ باتیں جن پر کبھی امت کے حکمران اور سورما سربکف ہو جایا کرتا تھے آج اس حال کو پہنچ چکی ہے کہ ہر جگہ گفتگو ہو رہی ہے کہ پرامن احتجاج بھی کیا جائے یا نہ کیا جائے! یاد رکھیں۔ اللہ کی ذات، پاک اور بے نیاز ہے۔ ساری دنیا بھی اس کی غلام بن جائے تو اس کی خدائی میں ذرہ برابر اضافہ نہیں ہوگا اور تمام کائنات اور تمام مخلوقات اس کی باغی بن جائیں تو اس کی خدائی میں ذرہ برابر کمی نہیں ہوگی۔ یہ حال حضورﷺ کی شان کا ہے اور یہی شان کعبۃ اللہ کی ہے۔ قرآن کی شان تو اور بھی نرالی ہے۔ جس کو قرآن کہہ کر اللہ کے یہ دشمن جلا رہے ہیں وہ تو نقل اور کاپی ہے۔ قرآن کی ماسٹر کاپی یا اصل نسخہ تو لوحِ محفوظ میں موجود ہے۔ وہ ایسی محفوظ جگہ ہے کہ جہاں کسی شیطان یا جن کو بھی رسائی نہیں۔ لیکن اصل امتحان ہمارا ہے کہ ہم کیا کرتے ہیں۔ کیا اللہ ہم سے نہ پوچھے گا کہ میرا دین مٹایا جا رہا تھا، جب میرے پیارے پیغمبرﷺ اور مقدس کتاب کی توہین کی جا رہی تھی تو تم کہاں تھے؟ تمہارا کیا ردعمل تھا۔ دوسرے مسلمانوں کے ساتھ مل کر احتجاج کرنا تو درکنار، کیا تم نے کہیں کوئی ایسا تاثر بھی دیا کہ تمہیں یہ سب دیکھ کر رنج پہنچا ہے؟ باقی رہا سیکیولر طبقہ، ان کے نزدیک دین کی حیثیت یا تو صفر ہے یا پھر وہ انسان کے ذاتی معاملے تک محدود ہے۔ اجتماعی یا ریاستی معاملات سے دین کا کوئی لینا دینا نہیں۔ البتہ ان کے نزدیک یہ بہت بڑا اشیو ہے کہ کسی تعلیمی ادارے کی انتظامیہ کی جانب سے لڑکے اور لڑکیوں کو علیحدہ نشستوں پر بٹھایا جائے یا پھر لڑکیوں کو پابند کیا جائے کہ وہ اسکارف پہن کر کالج آیا کریں۔

##############################
https://web.facebook.com/Abu.Musab.98622733/posts/10214758778701423
شُکر کریں کہ روپیہ صرف پینتیس فیصد گِرا ہے، ملکی معاشی حالت دیکھتے ہوئے یہ تین سو فیصد بھی گِر سکتا تھا۔۔ اور۔۔۔ شُکر کریں کہ قوم پر صرف ایک عمران مسلط کیا گیا ہے، ورنہ جیسے اس کے اعمال ہیں، اس پر دو عمران بھی مسلط ہو سکتے تھے۔ 🤭🤭🤭

##############################
https://web.facebook.com/Abu.Musab.98622733/posts/10214768769951198
کیا یہ خبر درست ہے؟ اگر ہاں، تو پھر کیا فرق ہے پچھلوں میں اور اِن میں؟

##############################
https://web.facebook.com/Abu.Musab.98622733/posts/10214781086739110
آج صبح ایک دفتر میں کسی کام سے گیا۔ وہاں ایک پٹھان نوجوان، مٹھائی کے ڈبے کے ساتھ کمرے میں داخل ہوا۔ پھر ڈبہ کھول کر ہر ایک کو مٹھائی کھانے کی دعوت دینے لگا۔  میں ذرا دور کھڑا تھا۔ اس نے وہیں سے پکارا:  چاچا مٹھائی کھاؤ گے، شوگر تو نہیں ہے؟ میں نے کہا الحمدللّٰہ، شوگر سمیت کوئی بیماری نہیں۔ اور اگر ہوتی بھی تو مفت کی مٹھائی کون کمبخت چھوڑتا ہے؟ پھر وہ مٹھائی کا ڈبہ لے کر میرے قریب آ گیا ۔ میں نے گلاب جامن اٹھایا، جس کے ذائقے سے بچپن  سے شناسائی ہے۔ نوجوان کا شکریہ ادا کیا۔ جب وہ کمرے سے نکلنے کے لیے دروازے پر پہنچا تو میں نے آواز لگائی: دوست! کم از کم اتنا تو بتا دو کہ یہ مٹھائی کس خوشی میں تھی؟ نوجوان نے چمکتی آنکھوں سے جواب دیا: “اللہ پاک نے مجھے بیٹی دی ہے” اس کا یہ جواب سن کر دل باغ باغ ہو گیا اور میری آنکھوں کے سامنے میری پریوں کی تصویریں گھوم گئیں۔ دل خودبخود وہ نغمہ گُنگنانے لگا جو اکثر میں اپنی بیٹیوں کے سامنے گُنگناتا ہوں: اِن کو آنسو بھی جو مل جائیں تو مُسکاتی ہیں بیٹیاں تو بڑی معصوم ہیں، جذباتی ہیں۔  میں نے اسے کہا، اگر اجازت ہو تو ایک تصویر اُتار کر فیس بک پر ڈال دوں؟ اس دؤر میں بیٹیوں کی پیدائش پر اس طرح خوشیاں منانے والے خال خال ہی ملیں گے! وہ دمکتے چہرے  کے ساتھ مسکراتا واپس پلٹا اور تصویر کے لیے پوز دے کر کھڑا ہوگیا۔  بنیر گُل نامی اس نوجوان کے چہرے پر بشاشت آپ بھی  دیکھ سکتے ہیں۔

##############################
https://web.facebook.com/Abu.Musab.98622733/posts/10214780744850563
کل سے لے کر ابھی تک کے فگرز کے مطابق، دنیا بھر میں سب سے زیادہ قانون کے ماہرین پاکستان میں پائے جاتے ہیں۔ اندازہ ہے کہ اس وقت یہ تعداد اکیس کروڑ، نناوے لاکھ، نناوے ہزار، نو سو نناوے  کے آنکڑے چھو رہی ہے۔  احقر پر بھی خفیہ طاقتوں کی جانب سے شدید دباؤ ہے۔ جُھک گیا تو تعداد پوری بائیس کروڑ ہو جائے گی!  ثابت قدمی کی دعا کریں۔ 😀😀😀

##############################
https://web.facebook.com/Abu.Musab.98622733/posts/10214794989926681
رؤف کلاسرا نے ٹوئیٹ کیا ہے کہ لاہور کے دارالامان سے یتیم بچیاں، بوزدار گورنمنٹ کے طاقتور وزراء کو اور پی ٹی آئی کے دوسرے با اثر افراد کو سپلائی کی جا رہی ہیں۔ یہ انکشاف، دارالامان کی انچارج مس افشاں نے کیا ہے۔ مس افشاں کے بقول اب انہیں ہراساں کیا جا رہا ہے اور ثبوت مٹائے جا رہے ہیں۔ بھٹو کا زمانہ یاد آ گیا جب کالجوں کی بچیاں اغوا ہو کر پنجاب گورنرہاؤس پہنچ جایا کرتی تھیں کیا عدالت اس پر سووموٹو لے گی؟ کیوں کہ حکومت اگر خود اس گھناؤنے کام میں ملوث ہے تو اس سے کسی خیر کی توقع عبث ہے۔

##############################
https://web.facebook.com/Abu.Musab.98622733/posts/10214815631562709
میں نے پہلے ہی کہا تھا کہ ارطغرل محض ’ڈرامہ‘ نہیں۔ انہیں پہچانا؟ یہ ڈرامہ سیریل ’ارطغرل‘ کے اداکار، ’سپاہی عبدالرحمٰن‘ ہیں جو میکسیکو سے تعلق رکھنے والے ایک جوڑے کو لاس اینجلس (امریکہ) میں باری باری کلمہ پڑھا رہے ہیں۔ ان دونوں (میاں بیوی) نے بہت شوق سے ڈرامہ ’ارطغرل‘ دیکھا اور تمام اقساط دیکھنے کے بعد اسلام کے قائل ہو گئے۔ کلمہ پڑھانے کے بعد سپاہی عبدالرحمٰن نے دونوں کو قرآن کریم بھی تحفے میں دیا۔

##############################
https://web.facebook.com/Abu.Musab.98622733/posts/10214822953585755
آج یو اے ای کا یومِ آزادی ہے اور یہاں چھٹی ہے۔ اس سلسلہ میں ریاستی سطح پر ایک تقریب منعقد کی گئی تھی جس میں شرکت کے لیے امارات کے حکمران جب مقررہ میدان میں پہنچے تو اسکولوں کے بچوں نے لائن میں کھڑے ہوکر ان کا استقبال کیا۔  شیخ محمد بن زید باری باری ان بچوں سے ہاتھ ملاتے جا رہے تھے۔ انہی بچوں میں عائشہ محمد مشیط مزروعی بھی تھی جس نے شیخ سے مصافحہ کے لیے ہاتھ تو بڑھایا مگر شیخ کو اس کا پتہ نہ چلا اور وہ تیزی سے آگے بڑھ گئے۔  تقریب کے بعد شیخ کو کسی نے اس کے بارے میں بتایا تو انہوں نے طے کیا کہ ہم اس بچی کا دل رکھنے کے لیے اس کے گھر جائیں گے۔ اور پھر وہ فوراً عائشہ کے گھر پہنچ گئے، اس کو پیار کیا اور اپنے ساتھ صوفے پہ بٹھایا۔ آج ہی سوشل میڈیا پر اسی طرح کی ایک تصویر اور دیکھی، جو جنرل باجوہ کی تھی۔ یہ تصویر اس وقت کی ہے جب جنرل صاحب نقیب اللہ محسود کے قتل کے بعد اس کے والد کو تسلی دینے کے لیے ان کے گھر گئے تھے۔ جنرل صاحب نے نقیب اللہ کے بچوں کو اپنی گود میں بٹھا کر، اس کے بوڑھے ولد سے وعدہ کیا تھا کہ وہ ان کے بیٹے کے قاتلوں کو عبرتناک سزا دلوانے میں کوئی کسر اٹھا نہیں رکھیں گے۔ اس بات کو دو تین سال گزر گئے مگر انصاف نہ ہوا اور آج ہی پتہ چلا کہ نقیب اللہ کے والد، شکستہ دل لیے اپنے رب کے حضور پہنچ گئے۔ بے شک اس مقدمے کا فیصلہ اب اس عدالت میں ہوگا جہاں نہ رشوت چلتی ہے نہ سفارش۔  نوٹ: شیخ محمد بن زید کی ویڈیو ٹوئیٹر پہ موجود ہے جس کا لنک پہلے کمنٹ میں دے  رہا ہوں۔

##############################
https://web.facebook.com/Abu.Musab.98622733/posts/10214820624087519
جب لال لال لہرائے گا۔۔۔ (گذشتہ سے پیوستہ) :: مشہور امریکی مصنف جارج فریڈمین (George Friedman) نے سنہ 2010 میں ایک کتاب ’’آئندہ ایک سو برس‘‘ (The next 100 years – A forecast for the 21st Century) لکھی، جس کا اصل مقصد تو یہ جائزہ لینا تھا کہ آئندہ سو سالوں کے اندر دنیابھر میں کیا کیا تبدیلیاں، کہاں کہاں اور کب کب رونما ہوں گی اور ان کا امریکہ پر کیا اثر پڑے گا لیکن اس کتاب میں بہت سے ایسے بنیادی اصول اور حقائق بیان کیے گئے ہیں جو پڑھنے سے تعلق رکھتے ہیں۔ اس کتاب میں مصنف نے بڑی خوبصورتی سے، دلائل کی بنیاد پر یہ بات ثابت کی ہے کہ امریکہ کے زوال کی باتیں کرنے والے احمقوں کی جنت میں رہتے ہیں، امریکہ مسلسل آگے بڑھتا رہے گا اور مصنف کے بقول، زوال کا احتمال ایک  طرف، ابھی تو امریکہ اپنی مکمل بلوغت اور جوانی  کی عمر کو بھی نہیں پہنچا۔ مصنف کے بقول، امریکہ کا اپنے عروج کی بلندی کو چھونے کا یہ سفر ابھی مزید کم از کم ایک سو سال تک جاری رہے گا۔ اس کے بعد، اس وقت کے دنیا کے حالات طے کریں گے کہ امریکہ مزید کتنا آگے جائے گا یا کہاں جا کر رکے گا۔   انہوں نے دنیا پر حکمرانی اور کنٹرول کے مختلف پیرامیٹرز اور پیمانے سیٹ کیے ہیں اور ان کی مدد سے ثابت کیا ہے کہ چین، جس کے بارے میں لوگ خوشفہمی میں مبتلا ہیں کہ وہ دنیا کا واحد سپر پاور بن جائے گا، کبھی بھی امریکہ کو عسکری و سیاسی میدان میں شکست نہیں دے سکے گا۔ روس کا بھی انہوں بھرپور جائزہ لیا ہے اور ثابت کیا ہے کہ روس، امریکہ کو زچ تو کر سکتا ہے لیکن وہ فی الحال ایسی پوزیشن میں آنے سے کئی سال کے فاصلے پر ہے کہ امریکہ کو دنیا کی عملداری سے بے دخل کر کے خود ڈرائیونگ سیٹ سنبھال لے۔  (دلچسپ بات یہ ہے کہ جن ممالک کو انہوں نے امریکہ کے لیے مستقبل کے لیے تھریٹ قرار دیا ہے ان میں میکسیکو اور ترکی شامل ہیں۔) خیر، یہ تو ایک الگ موضوع ہے جس پر ان شاءاللہ بعد میں کبھی گفتگو ہوگی۔ فی الحال ’’ لال ۔ لال‘‘  کی بات گرم ہے لہٰذا تحریر کا ابتدائیہ اسی نسبت سے لکھا ہے۔ سرخ اور سبز کے بارے میں کچھ گزارشات پچھلے مضمون میں عرض کر دی تھیں اب مزید کچھ باتیں کرنی ہیں۔ سرخ ایشیا کا نعرہ سُن کر ہمارے عہد کے لوگوں کے کان کھڑے ہو جاتے ہیں اور ذہن فوراََ اسلام اور کمیونزم کے مابین کشمکش والے زمانے کی طرف پلٹ جاتا ہے، جہاں دو نظریات کے درمیان جنگ تھی۔ افغانستان میں شکست کے بعد، نہ صرف سوویت یونین ٹوٹ گیا بلکہ کمیونزم کے بھے حصے بخرے ہوگئے۔ دینِ اسلام  کا اگر دنیا میں کسی منظم، مربوط اور (اپنی دانست میں) مکمل نظام سے ٹاکرا ہوا ہے تو وہ کمیونزم او سوشلزم ہے۔ لیکن یہ بات بھی دلچسپی سے خالی نہ رہے گی  کہ باوجود اس کے کہ کمیونزم کو ریاست بھی ملی اور حکمرانی بھی، پھر بھی وہ زمین میں جڑ نہ پکڑ سکا اور محض ستر سال کے عرصے میں ایسا مٹا کہ آج  اپنی جنم بھومی میں بے گور و کفن لاش  کی مانند پڑا ہے۔ افغانستان میں شکست کے بعد سوویت یونین کے آخری حکمران آنجہانی گورباچوف نے روس میں’’گلاسنوسٹ‘‘(glasnost-means openness) اور ’’پرسٹروئکا‘‘(perestroika- means:restructuring) کا جو سفر شروع کیا تھا، آج پیوٹن کے زمانے میں اس حالت کو پہنچ چکا ہے کہ پرانے سوویت یونین اور باقی دنیا میں کوئی خاص جوہری فرق باقی نہیں رہا۔  یہ بات ماننے پڑے گی کہ کمیونزم ایک نظریہ تھا جس کا جواب  دینے کے لیے نظریے ہی کی ضرورت تھی۔ یورپ (جس سے مراد مغربی دنیا ہے اور جس میں امریکہ  بھی شامل ہے)، اس ریچھ کا مقابلہ کرتے کرتے تھک چکا تھا کیوں کہ اس کے پاس کوئی نظریہ نہیں تھا بلکہ سرمایہ دارانہ نظام اور سیکیولر سسٹم تھا۔ لہٰذا کمیونزم کا اصل ٹاکرا اسلام سے تھا اور بالاخر اس کا خاتمہ بھی اسلام کے ماننے والوں کے ہاتھوں  ہی ہوا جس کا فائدہ فطری طور پر یورپ اور مغربی دنیا نے بھی اُٹھایا۔ اوپر کی تمام تر گفتگو کا مطلب یہ ہے کہ کمیونزم اور سوشلزم اپنی جنم بھومی میں بھی ناپید  ہوچکا، یورپ اور لاطینی امریکہ سے بھی بے دخل ہے تو پھر پاکستان میں کیسے دوبارہ زندہ ہو کر ’سرخ۔سرخ‘ کے نعرے لگا رہا ہے۔ آگے بڑھنے سے پہلے انڈونیشیا  کے ’’ماماسا‘‘  قبیلے کا قصہ سن لیں  جو ہر سال ستمبر کے مہینے میں اپنے مُردوں کو قبروں سے نکالتا ہے۔ انہیں اپنے گھر لا کر، اچھے اچھے کپڑے پہنا کر تمام دن خاندان کے ساتھ رکھتا ہے۔ کسی کے ماں باپ مر چکے ہوں یا دونوں میں سے کوئی ایک، اس قبیلے کے لوگ ہر سال اس کی لاش نکال کر اپنے ساتھ رکھتے ہیں اور یہی کچھ کرتے ہیں۔ یہ رسم صدیوں سے ان کے ہاں چلی آ رہی ہے۔ لاشیں اس لیے نہیں گلتیں کہ یہ ان کو حنوط کرکے رکھتے ہیں ۔ یوں یہ لوگ، خود سے بچھڑنے والے اپنے پیاروں سے اپنی جذباتی وابستگی اور محبت کا اظہار ہر سال قبروں سے انکی لاشیں نکال کر کرتے ہیں۔ سرخ ۔ سرخ کے نعرے  کو بھی اسی تناظر میں دیکھنا چاہیے۔ کمیونزم ایک نظریہ تھا جس کے ساتھ لاکھوں لوگوں کی جذباتی وابستگی تھی۔ جب وہ مرگیا تو چاہنے والوں کو یقین نہیں آیا، لہٰذا وہ اپنے حواس کھو بیٹھے۔اب اسی جذباتی وابستگی، دیوانگی اور بے پایاں محبت کو استعمال کرنے کا وقت تھا تو وہ قوتیں جو پاکستان میں عوامی طاقت کے مراکز بناتی ہیں یا انہیں کنٹرول کرتی ہیں، ان جذبات کو استعمال کرکے اپنے مقاصد حاصل کرنا چاہتی ہیں۔ یہ وہی بیرونی قوتیں ہیں جنہوں نے سنہ اسّی کی دہائی میں پاکستان کے طول و عرض میں این جی اوز کا جال بچھایا تھا۔ ہمیں یاد ہے کہ کس طرح مختلف ناموں سے کھنبیوں کی طرح این جی اوز زمین پھاڑ کر رات و رات نکل آئی تھیں۔ پھر انہی این جی اوز کے ذریعے حکومتوں کو کنٹرول کیا جانے لگا۔ چائلڈ لیبر، زمینداروں کے مظالم کے خلاف تنظیمیں، خواتین کے حقوق کی تنظیمیں، ہیومن رائٹس واچ ۔۔۔ یہ سب اسی زمانے کی نشانیاں ہیں۔  پاکستان چوں کہ ایک متنوع سماج رکھنے والا ملک ہے۔ یہاں سینکڑوں رنگ اور ہزاروں تضادات پائے جاتے ہیں، لہٰذا کوشش کی جا رہی ہے کہ اب معاشرے کے فیبرک کی نئے سرے سے ادھیڑبُن کی جائے اور طلبہ یونیز اور ٹریڈ یونیز کے نام پر کچھ ایسے پریشر گروپ بنائے جائیں جن کو کسی بھی وقت استعمال کرتے ہوئے حکومتوں کو اٹھانے اور اٹھا کر زمین پر پٹخنے کا کام لیا جا سکے۔ نوجوان کسی بھی معاشرے کا سب سے متحرک اور گرم ’مالیکیولز‘ ہوتے ہیں۔ سوشل میڈیا پر ذرا سا ابال اس کے وجود میں وہ ارتعاش پیدا کرسکتا ہے کہ بڑی بڑی طاقتیں جن کے سامنے بے بس نظر آئیں گی۔ لہٰذا، تازہ ہلچل کو ’سرخ‘ اور ’سبز‘ کے مابین کشمکش کے بجائے اسی تناظر میں دیکھا جانا چاہیے۔ یہ وہی پرانے شکاری ہیں جو جال بدل بدل کر آتے ہیں۔ ان کا مقصد ایک مرتبہ پھر تعمیر سے زیادہ تخریب نظر آتا ہے۔ لیکن اس کے یہ معنی ہرگز نہیں کہ راقم، طلبہ یونینوں کی بحالی کے خلاف ہے بلکہ اس تحریر کا اصل مقصد محض تازہ دھندھلکے  میں چھپے ان پہلوؤں کو اجاگر کرنا ہے جنہوں نے بہت سوں کو کنفیوز کردیا ہے۔ آج کے دؤر میں سرخ اور سبز سے وابستہ نظریاتی تحریکوں کی  اصل حقیقت کیا ہے، اسلام  اور مسلمانوں کے لیے اب کون سے چیلنجز حقیقی دنیا میں موجود  ہیں، اس موضوع پر ان شاءاللہ آئندہ کسی نشست میں بات ہوگی۔

##############################
https://web.facebook.com/Abu.Musab.98622733/posts/10214830808382120
وزیراعظم کی ہدایت کے مطابق، ترک ڈرامہ ارطغل اب پاکستان ٹیلیویژن سے اردو ڈبنگ کے ساتھ  ٹیلی کاسٹ ہوگا۔ اس سلسلہ میں قانونی لوازمات پورے کر لیے گئے ہیں اور اردو ڈبنگ کا آغاز بھی ہوچکا ہے۔

##############################
https://web.facebook.com/Abu.Musab.98622733/posts/10214837524350015
الحمدللّٰہ ابھی ایک شاورما کھایا، اُس میں تھوڑا ٹماٹر بھی تھا۔  😀

##############################
https://web.facebook.com/Abu.Musab.98622733/posts/10214841449728147
بہت سے نوجوان حفاظ مجھ سے پوچھتے ہیں کہ آن لائن قرآن ٹیچنگ کیسے کی جائے.ان نوجوانوں کا مقصد یہ ہے کہ امریکا ، یورپ ،آسٹریلیا وغیرہ میں موجود پاکستانی کمیونٹی وغیرہ کے بچوں کو آن لائن پڑھایا جائے اور اس سے روٹی روزی بھی کمائی جائے. آن لائن قرآن ٹیچنگ کی مارکیٹنگ ...   میرا اس کام کا تجربہ نہیں لیکن میری دلی خواھش یہی تھی کہ میں کسی طرح سے ان نوجوانوں کو  گائیڈ کروں. اس وقت ...میری فرینڈ لسٹ میں کئی نوجوان ایسے ہیں جو آن لائن قرآن پڑھاتے ہیں اور اچھے پیسے کما رہے ہیں. اسی سلسلے میں میری آج بات ... کراچی میں مقیم عالم ... سہیل احمد ضیاء بھائی سے ہوئی ہے . ان کا کام ہی درس تدریس کا ہے . یہ آن لائن سٹوڈنٹس کو بھی پڑھاتے ہیں. انہونے مجھے بتایا ہے کہ ایسے ٹیچرز کی بہت shortage ہے جن کی انگلش اچھی ہو اور جن کو اسلامیات کا علم بھی ہو . او لیول ...اے لیول کے بچوں کو آمنے سامنے پڑھانے کے لئے ہمیشہ ایسے اساتذہ کی ضرورت رہتی ہے جو انگلش اور اسلامیات کے مضامین پہ عبور رکھتے ہوں. تو بھیا ....یہ ایک فیلڈ ہے جس کو ہم یہاں پوانٹ آؤٹ کر رہے ہیں.آپ کے پاس جاب نہیں . لیکن آپ حافظ ہیں.تو اپنی انگلش امپروو کریں اور اس فیلڈ میں گھس جائیں. جتنے اچھے پیسے او لیول اے لیول کے بچوں کو ٹیوشن پڑھا کے کمائے جا سکتے ہیں . وہ شائد کسی بورڈ وغیرہ کے بچے نہ دیں . باقی یہ ہے کہ سہیل بھائی سے  تقریبا ایک گھنٹا سکائپ کال پہ بات ہوئی . پہلے انہونے مجھے سکرین شیئر کر کے اپنی ویب سائٹ دکھائی . اپنے لیسن پلان ز دکھائے . میں ان کے کام سے کافی متاثر ہوا ہوں کیونکہ انہونے ہر شعبے میں کافی منظم طریقے سے کام کیا ہوا ہے . ان کی ویب سائٹ چل رہی ہے . فیس بک پیج بھی چل رہا ہے . مارکیٹنگ کے دیگرذرائع بھی یہ استعمال کر رہے ہیں. انہونے مجھے بتایا کہ یہ کراچی میں فلیٹ کرائے پہ لے کے وہاں سیٹ اپ بناتے ہیں. وہاں کمپیوٹر ز ، انٹرنیٹ ، یو پی ایس وغیرہ کا بندوبست بھی ہوتا ہے . قاری حضرات کو یہ جاب پہ رکھتے ہیں اور ان کو کام دیتے ہیں.  میں ان کو کہاں گائیڈ کر سکتا ہوں . میں نے ان کو بتایا کہ یو کے میں لاکھوں پاکستانی رہتے ہیں. اکثریت چاہتی ہے کہ ان کے بچے قرآن پڑھیں . پاکستانی ہمیشہ پاکستانی کو ہی ترجیح دیں گے . پاکستانی والدین کیوں آن لائن ٹیچنگ سروس لینا چاہیں گے ؟ کیونکہ ون ٹو ون ٹیوشن ، مغربی ممالک میں بہت مہنگی پڑتی ہے .آن لائن قرآن ٹیچنگ اس وقت یو کے کی پاکستانی کمیونٹی میں پاپولر ہو رہی ہے .  جو فیس پیکج ز سہیل بھائی وغیرہ دے رہے ہیں. وہ ان والدین کے لیے بہت ریزن ایبل ہیں. اب سب سے مشکل مرحلہ ہے کہ مارکیٹنگ کیسے کی جائے .مغربی ممالک میں ایڈورٹائزنگ ... آن لائن میڈیم ز سب سے زیادہ کامیاب ہیں .  میں نے اپنی سکرین شیئر کر کے ان کو دکھایا کہ  اگر لندن میں بیٹھا کوئی پاکستانی ... قرآن ٹیچنگ سرچ کرتا ہے تو  کون سی ویب سائٹ س ٹاپ رزلٹس پہ آتی ہیں. یہ ممکن ہے کہ  گوگل ایڈز کے ذریعے اپنی ویب سائٹ کو ٹاپ کے تین چار رزلٹس میں لایا جائے . گوگل کو پیسے دینے پڑتے ہیں. لیکن وہ اسی صورت میں ہوتے ہیں کہ جب آپ کے ایڈ پہ کلک ہو رہے ہوں.میں خود اپنے طور ...اپنی اکاؤنٹنگ اینڈ فنانس ٹیچنگ کے لئے ... گوگل ایڈ کا کامیاب تجربہ کر چکا ہوں.میری اپنی ویب سائٹ تین سال سے گوگل ایڈز پہ چل رہی ہے . سات ہزار پاؤنڈ میں نے وہاں ایڈورٹائزنگ پہ خرچ کیا ہے . لیکن پھر ریونیو بھی اسی حساب سے آیا ہے . اب  آئیڈیا یہ ہے کہ پاکستانی اکثریتی علاقوں میں گوگل ایڈز کے ذریعے  آن لائن قرآن ٹیچنگ ایڈورٹائز  کی جائے .یہ پروجیکٹ تو سہیل بھائی کا ہی ہے . میں صرف تھوڑی بہت گائیڈ لائن دوں گا.  ایسٹ لندن ، ویسٹ لندن، ساؤتھ لندن، مانچسٹر، برمنگھم ، لیڈز ، بریڈ فرڈ ، بولٹن وغیرہ کے علاقوں پہ فوکس کیا جا سکتا ہے . دوسرا آن لائن ایڈورٹائزنگ میڈیم ہم نے دیکھا ... گم ٹری ... اس ویب سائٹ سے بھی بہت  کسٹمر ز کو attract کیا جا سکتا ہے . ہم نے چیک کیا . ایک مصری خاتون نے  قرآن ٹیچنگ کے لئے وہاں اپنا ایڈ لگایا ہوا تھا .اس نے مصر کا نمبر دیا ہوا تھا . یہی کام ہم بھی کر سکتے ہیں .  اس کے علاوہ بھی ہم نے کئی دیگر چیزوں پہ غور کیا کہ اس کام میں کون کون سے پرابلم آ سکتے ہیں اور کیسے کیسے ان کو حل کیا جا سکتا ہے . شائد ہم کامیاب ہوں یا ... نہ ہوں . لیکن کم از کم ہم کوشش ضرور کر رہے ہیں . بے شک ہم ناکام ہو جائیں . لیکن اس ناکامی کے رستے پہ بھی بہت کچھ سیکھ کے ہی آئیں گے . اس پوسٹ کا مقصد یہ ہے کہ نوجوانوں کو گائیڈ کیا جائے کہ  آؤٹ آف دی باکس سوچیں. نئے آئیڈیاز پہ کام کریں . اپنے ٹائم کو تعمیری مقاصد پہ انویسٹ کریں اور سب سے بڑا تعمیری مقصد سکل ڈویلپمنٹ اور جاب سرچنگ ہے .کام کریں پیسے کمائیں اور اپنے گھروں کی تقدیر بدلیں.  احمد فہیم  اگر آپ بھی آن لائن قرآن ٹیچنگ کر رہے ہیں اور کچھ ایسی مفید انفارمیشن شیئر کر سکتے ہیں کہ جس سے باقی دوستوں کا فائدہ ہو تو پلیز کمنٹس کیجئے . آن لائن مارکیٹنگ سے متعلق اگر کوئی ان پٹ دے سکیں تو موسٹ ویلکم . ہم بھی طالب علم ہیں. مجھے یقین ہے کہ میری فرینڈ لسٹ میں یقینا ایسے قابل دماغ موجود ہیں جو ہم جیسوں کو گائیڈ کر سکیں  اگر آپ آن لائن قرآن ٹیچنگ سے متعلق مزید معلومات حاصل کرنا چاہتے ہیں تو سہیل احمد ضیاء بھائی سے رابطہ کریں . ان کی فیس بک آئی ڈی اور ویب سائٹ کا لنک میں لگا رہا ہوں . بیسٹ آف لک !!!! https://www.facebook.com/sohailahmed277 http://www.alnoorlearning.com/… https://www.facebook.com/alnoorlearningacademy/ بشکریہ احمد فہیم۔ یو کے

##############################
https://web.facebook.com/Abu.Musab.98622733/posts/10214857284203999
ایک تھا کشمیر جس کے لیے ہر جمعہ کو کھڑے ہونا تھا۔ایک تھا کشمیر جس کے لیے ہر جمعہ کو کھڑے ہونا تھا۔

##############################
https://web.facebook.com/Abu.Musab.98622733/posts/10214856711869691
سینیٹر مشتاق احمد  برطانیہ/این سی اے نے 40 ارب کی ناجائز رقم ملک ریاض سے واگزار کر کے پاکستان کے حوالے کی پاکستان کی حکومت نے وہی رقم قومی خزانہ میں جمع کرنے کے بجائے سپریم کورٹ کی طرف سے ملک ریاض پر عائد 460 ارب جرمانے میں سپریم کورٹ میں جمع کرا کر عملا  ان کو واپس کر دی یہ ہے حکومت کا کرپشن۔

##############################
https://web.facebook.com/Abu.Musab.98622733/posts/10214865350885661
ابھی دبئی کے ایک عوامی مرکز (Civic Center) جانا ہوا۔ بیٹری پر چلنے والی گاڑیاں اب یہاں عام ہونے لگی ہیں۔ ایسی گاڑیوں کے لیے یہاں مفت “چار جنگ بے” بنائے گئے ہیں۔  دو گاڑیاں اس وقت بھی چار جنگ پر لگی ہوئی ہیں۔ یہ گاڑیاں سو فیصد بجلی پر چلتی ہیں یا ہائبرڈ ہیں، اس کا مجھے علم نہیں۔ ابوظہبی میں ایک ایسا ماحول دوست علاقہ زیر تعمیر ہے جو سو فیصد دھوئیں کی آلودگی سے پاک ہوگا۔ یعنی وہاں کوئی چیز بھی فیول پر نہیں چلے گی۔ ہر چیز سولر سسٹم یا بجلی پر چلنے والی ہوگی۔ برطانیہ نے تو سنہ 2030 کے بعد پیڑول پر چلنے والی گاڑیوں کی مینوفیکچرنگ بند کرنے کا اعلان بہت پہلے سے کر رکھا ہے۔ دبئی بھی آھستہ آھستہ فیول فری لائف اسٹائل کی طرف جا رہا ہے۔ وہ قومیں جن کا ہم اکثر مذاق اڑاتے ہیں، تیس، پچاس اور سو سال آگے کی پلاننگ کرتی ہیں۔

##############################
https://web.facebook.com/Abu.Musab.98622733/posts/10214872743030460
اسے کہتے ہیں کپڑے بیچ چوراہے پہ دھونا :: لندن میں شریف فیملی کے فلیٹس کے باہر مظاہر کیا جا رہا اور فلیٹوں پر قبضہ کرنے اور ان کو بم سے اڑانے کی باتیں کھلے عام کی جا رہی ہیں۔ احتجاج اور مظاہرے جمہوریت کا حصہ ہیں مگر یہ کیسا احتجاج ہے جس میں فسطائیت اور بربریت کی باتیں کھلے عام وہ بھی دیارِغیر میں کی جا رہی ہیں؟ چاہے پی ٹی آئی اس احتجاج کو اون نہ کرے اور اسے سول سوسائٹی کی جانب سے کیا جانے والے احتجاج کا نام دے لیکن یہ سب جانتے ہیں کہ کون اس کے پیچھے ہے۔ نازی جرمنی کا ہٹلر، ڈکٹیٹر جنرل ایوب، بھٹو،  اور اب عمران خان۔۔۔یہ سب ایک ہی سلسلہءِ فاشزم کے شجرہءِ نسب سے ہیں۔  کینہ پروری، ضد اور ڈکٹیٹرشپ ان کے مزاج کا خاصہ ہے۔ عمران خان کو تاریخ سے سبق سیکھنا چاہئیے۔ اور سوچنا چاہئیے کہ وہ ہٹلر، جس کے ہزاروں لاکھوں فالوورز تھے، آج پورے جرمنی میں ایک بھی بندہ اس کے نام کا موجود نہیں۔ ایوب کو بھی “کتّا” بنتے دیر نہیں لگی تھی جو کہ طاقت اور حشمت میں آپ سے کئی گُنا بڑھ کر تھا۔ مشرف کا حشر بھی دیکھ لیں۔  آپ کو اپنا دل بڑا کرنا چاہئیے اور ملک کے سربراہ کے عہدے پر متمکن ہونے کے بعد، بغض، کینہ اور عناد سے بچنا چاہئیے جس کا مظاہرہ آپ اکثر اپنی گفتگو اور عمل سےکر رہے ہوتے ہیں۔ نہ یہ مزاج سیاست سے لگا کھاتا ہے اور نہ یہ رویّہ۔ سیاست کو اس مقام تک مت لے جائیں جہاں کل آپ کے لیے بھی پبلک مقامات پر نکلنا آسان نہ رہے اور نہ آپ کا گھر محفوظ رہے۔ دو چار ہزار بندے ہر کوئی جمع کر سکتا ہے اور آپ کا تو کیس ہی اسپیشل ہے۔ وکٹوں کے اوپر گِلّی کسی اور کے سہارے کھڑی ہے۔ ابھی چند دن پہلے ہی تو وہ سہارا آپ نے بڑا زور لگا کر بچایا ہے۔۔تو پھر کیوں مثبت رویوں کا مظاہرہ کرتے ہوئے، ملی ہوئی اس محدود سی مہلت میں کچھ ایسے کام کر جاتے کہ قوم آپ کو صدیوں یاد رکھے!

##############################
https://web.facebook.com/Abu.Musab.98622733/posts/10214867075168767
یاد ماضی عذاب ہے یارب ۔۔۔ وغیرہ وغیرہ 😪

##############################
https://web.facebook.com/Abu.Musab.98622733/posts/10214872743030460
اسے کہتے ہیں کپڑے بیچ چوراہے پہ دھونا :: لندن میں شریف فیملی کے فلیٹس کے باہر مظاہر کیا جا رہا اور فلیٹوں پر قبضہ کرنے اور ان کو بم سے اڑانے کی باتیں کھلے عام کی جا رہی ہیں۔ احتجاج اور مظاہرے جمہوریت کا حصہ ہیں مگر یہ کیسا احتجاج ہے جس میں فسطائیت اور بربریت کی باتیں کھلے عام وہ بھی دیارِغیر میں کی جا رہی ہیں؟ چاہے پی ٹی آئی اس احتجاج کو اون نہ کرے اور اسے سول سوسائٹی کی جانب سے کیا جانے والے احتجاج کا نام دے لیکن یہ سب جانتے ہیں کہ کون اس کے پیچھے ہے۔ نازی جرمنی کا ہٹلر، ڈکٹیٹر جنرل ایوب، بھٹو،  اور اب عمران خان۔۔۔یہ سب ایک ہی سلسلہءِ فاشزم کے شجرہءِ نسب سے ہیں۔  کینہ پروری، ضد اور ڈکٹیٹرشپ ان کے مزاج کا خاصہ ہے۔ عمران خان کو تاریخ سے سبق سیکھنا چاہئیے۔ اور سوچنا چاہئیے کہ وہ ہٹلر، جس کے ہزاروں لاکھوں فالوورز تھے، آج پورے جرمنی میں ایک بھی بندہ اس کے نام کا موجود نہیں۔ ایوب کو بھی “کتّا” بنتے دیر نہیں لگی تھی جو کہ طاقت اور حشمت میں آپ سے کئی گُنا بڑھ کر تھا۔ مشرف کا حشر بھی دیکھ لیں۔  آپ کو اپنا دل بڑا کرنا چاہئیے اور ملک کے سربراہ کے عہدے پر متمکن ہونے کے بعد، بغض، کینہ اور عناد سے بچنا چاہئیے جس کا مظاہرہ آپ اکثر اپنی گفتگو اور عمل سےکر رہے ہوتے ہیں۔ نہ یہ مزاج سیاست سے لگا کھاتا ہے اور نہ یہ رویّہ۔ سیاست کو اس مقام تک مت لے جائیں جہاں کل آپ کے لیے بھی پبلک مقامات پر نکلنا آسان نہ رہے اور نہ آپ کا گھر محفوظ رہے۔ دو چار ہزار بندے ہر کوئی جمع کر سکتا ہے اور آپ کا تو کیس ہی اسپیشل ہے۔ وکٹوں کے اوپر گِلّی کسی اور کے سہارے کھڑی ہے۔ ابھی چند دن پہلے ہی تو وہ سہارا آپ نے بڑا زور لگا کر بچایا ہے۔۔تو پھر کیوں مثبت رویوں کا مظاہرہ کرتے ہوئے، ملی ہوئی اس محدود سی مہلت میں کچھ ایسے کام کر جاتے کہ قوم آپ کو صدیوں یاد رکھے!

##############################
https://web.facebook.com/Abu.Musab.98622733/posts/10214867075168767
یاد ماضی عذاب ہے یارب ۔۔۔ وغیرہ وغیرہ 😪

##############################
https://web.facebook.com/Abu.Musab.98622733/posts/10214877011937180
چند دن پہلے ایک کلپ دیکھا جس میں کوئی دعویٰ کر رہا تھا کہ کئی ملین مالیت کا روزویلٹ ہوٹل نیویارک، جو کہ پی آئی اے کی پراپرٹی ہے، انصافی حکومت اسے بیچنے کا منصوبہ بنا چکی ہے۔ دعویٰ کا سورس چوں کہ مصدقہ نہیں تھا اس لیےمیں نے بھی چپ سادھ لی۔ لیکن اب رؤف کلاسرا کا یہ دعویٰ تو ہوش رُبا ہے۔ اللہ پاکستان کی حفاظت فرمائے۔ ویڈیو کا لنک: https://youtu.be/jaHqgbhVwag

##############################
https://web.facebook.com/Abu.Musab.98622733/posts/10214876662488444
نوٹ: اس پینسٹھ فیصد میں یہ نا چیز بھی شامل ہے۔

##############################
https://web.facebook.com/Abu.Musab.98622733/posts/10214888271698667
سارا عاشق ایوان

##############################
https://web.facebook.com/Abu.Musab.98622733/posts/10214887692964199
لاڑکانہ میں کتے کے کاٹنے سے زخمی ہونے والے 6 سالہ حسنین نے کراچی کے ایک اسپتال میں  دم توڑ دیا۔ اللہ سب کے بچوں کو سلامت رکھے۔ حسنین کی تصویر پر نظر ڈالتے ہوئے تصور ہی تصور میں اپنے لخت جگر کو لاتے ہوئے سوچئے کہ حسنین بھی کسی ماں کا لعل تھا، کسی باپ کی آس تھا۔

##############################
https://web.facebook.com/Abu.Musab.98622733/posts/10214895204511983
گُڈ گورننس کا حال یہ ہے کہ “وسیم اکرم پلس” نے 17 ماہ گزرنے کے باوجود اب تک پنجاب میں، جو کہ پاکستان کا سب سے بڑا صوبہ ہے اور جہاں ملک کی تقریباً نصف آبادی رہتی ہے، وزیرِ داخلہ تک نہیں رکھا اور وزارتِ داخلہ اپنے پاس رکھی ہوئی ہے۔ کل جب کالے کوٹ والے ہر طرف سیاہی اور تباہی پھیلا رہے تھے تو پولیس کو کمانڈ کرنے والا نہ کوئی افسر تھا نہ وزیر۔ مجبوراً اب رینجرز نے لاہور کو سنبھال لیا ہے۔ سلیکٹرز اور اُن کی عالیشان سلیکشن پر بے اختیار داد دینے کو جی چاہتا ہے۔

##############################
https://web.facebook.com/Abu.Musab.98622733/posts/10214896000211875
جتنے بھی وکلاء اس ہنگامہ آرائی بلکہ دھشتگردی میں ملوث ہیں ان سب کے وکالت کے لائسنس عمر بھر کے لیے منسوخ کیے جائیں۔ یہ انسان نہیں حیوان ہیں جو کسی انسانی معاشرے میں رہنے کے قابل نہیں۔

##############################
https://web.facebook.com/Abu.Musab.98622733/posts/10214910363970960
واہ! کیا زبردست End ہوا ہے۔ 😁

##############################
https://web.facebook.com/Abu.Musab.98622733/posts/10214914147985558
مولویوں کو بدنام کرنے والو!  ذرا ان سانتاکلازوں کے کرتوت بھی دیکھو! 😀😀😀

##############################
https://web.facebook.com/Abu.Musab.98622733/posts/10214918496854277
یہاں ایک پاکستانی ریسٹورنٹ ہے۔ اسٹاف کا اسٹائل بھی دیسی ہے۔ کوئی پروفیشنلزم نہیں۔ ویٹرز، گاہکوں سے فری ہو جائیں گے۔ ان سے  ذاتی معلومات لینا شروع کردیں گے۔ مثلاً: پیچھے سے کہاں سے ہو، یہاں کیا کام کرتے ہو، تنخواہ کتنی لیتے ہو، وغیرہ وغیرہ۔ جو گاہک عام سا ہو انہیں لفٹ نہیں کروائیں گے۔ جو لباس اور حلیے سے متمول نظر آئے اس سے ہنس ہنس کر بات کریں گے۔ دوسرے میز سے ٹشو کا ڈبہ لاکر ان کے سامنے رکھیں گے۔  بار بار ان کے قریب آ کر کھڑے ہو جائیں گے۔ جیسے کہہ رہے ہوں: “اور کوئی حکم سرکار!!” متمول لوگوں کو چھوڑ کر باقی کسٹمرز سے “آئی کونٹیکٹ” ہرگز نہیں رکھیں گے۔ اگر کسٹمر کے پاس پانی نہیں یا کوئی چیز اسے چاہئیے تو سامنے فارغ کھڑا بیرا ادھر ادھر تو دیکھ رہا ہوگا لیکن کسٹمر کی طرف تب ہی دیکھے گا جب وہ چلاّ کر اسے اپنی طرف متوجہ کرے۔ کچھ دن پہلے ایک بیرے سے میں نے کہا کہ بھائی وقفہ وقفہ سے کسٹمر کی طرف دیکھ لیا کرو۔ بل ادا کرتے ہوئے کاؤنٹر پر بیٹھے مالک سے سرگوشی کے انداز میں کہا: بھئی میں بھی پاکستانی ہوں۔ یہاں انڈین، بنگلہ دیشی، عربی اور دنیا بھر کے ریسٹورنٹس پر کھانا کھانے کا سترہ سالہ تجربہ رکھتا ہوں۔ ہر جگہ کا اسٹاف پروفیشنل ہوتا ہے اور خاص طور پر کسٹمرز سے ان کا آئی کانٹیکٹ بڑا شاندار ہوتا ہے۔ جس چیز کی مجھے آپ کے ریسٹورنٹ میں کمی نظر آئی وہ یہی چیز ہے کہ آپ کا اسٹاف  کسٹمرز سے نظریں ہی نہیں ملاتا بلکہ کئی کئی منٹ تک کسٹمر کی طرف دیکھتا بھی نہیں ہے۔ “یہ بات میں ان بدبختوں کو بار بار بولتا ہوں کہ اے چولو! کسٹمر نوں ویکھیا کرو، پر ایناں ڈنگراں نوں سمجھ ای کوئی نئ آندی”۔ مالک نے کربناک لہجے میں جواب دیا۔ پھر اس نے وہیں بیٹھے بیٹھے چلاّ کر کہا: “وے چولو، کسٹمراں نوں وی کدی ویخ لیا کرو”۔ آج جب ناشتہ کے لیے گیا تو ایک فیملی کونے میں رکھے میز پر ناشتہ کر رہی تھی۔ دو بچے، ایک صاحب اور ان کی بیگم۔ میں نے دیکھا، ویٹر، خاتون سے نظریں ہٹا ہی نہیں رہا تھا۔  گاہک سے “آئی کونٹیکٹ” کتنا اہم اور ضروری ہوتا ہے، لگتا ہے اب وہ سمجھ چکا تھا۔ 😂😂😂

##############################
https://web.facebook.com/Abu.Musab.98622733/posts/10214928829632590
تم رحمٰن کی تخلیق میں کسی قسم کی بے ربطی نہ پاؤ گے۔ پھر پلٹ کر دیکھو، کہیں تمہیں کوئی خلل نظر آتا ہے؟ بار بار نگاہ دوڑاؤ، تمہای نگاہ تھک کر نامراد پلٹ آئے گی۔ (سورۃ الملک)

##############################
https://web.facebook.com/Abu.Musab.98622733/posts/10214929323084926
بھارت اگر اسی ڈگر پر چلتا رہا تو ان شاءاللہ بہت جلد پورا ملک وادیءِ کشمیر بن جائے گا۔

##############################
https://web.facebook.com/Abu.Musab.98622733/posts/10214940424442453
سچ کہتے ہیں لوگ۔۔ دانے دانے پہ لکھا ہے کھانے والے کا نام

##############################
https://web.facebook.com/Abu.Musab.98622733/posts/10214942675898738
قریباً ایک ڈیڑھ ماہ کے وقفے کے بعد شام کے وقت دبئی لائبریری جانا ہوا۔ پسند کی کتب تلاش کرتے ہوئے، الماریوں کی قطاروں کے بیچوں بیچ، دبیز قالین پر قدم آگے بڑھاتے ہوئے، ملنگجے بوسیدہ کاغذوں کی خوشبو کے لپیٹوں میں ناک ڈبو کر لمبی سانسیں لینے کا اپنا ہی لطف ہے۔  کتاب کے خوشبو میری کمزوری ہے۔ یہ وہ نشہ ہے جو کمپیوٹر، ٹیبلیٹ، موبائل یا امازون کِنڈل (Amazon Kindle) پر مطالعے سے نہیں ملتا۔ پھر، اس نشے کے لوازمات میں صرف سونگھنا ہی نہیں، چھونا بھی شامل ہے۔ انگلیوں کے پور جب کتاب کے اوراق کے ساتھ کھیلنا شروع کر دیں تو یہ لَمس، کرنسی نوٹوں کو چھونے سے بڑھ کر مزہ دیتا ہے۔ اسی لیے لائبریری کے اندر داخل ہونے کے بعد جب کوئی کتاب اٹھاتا ہوں تو سرسری ورق  گردانی سے پہلے اسے سونگھتا ضرور ہوں۔ مجھے تو کتاب کی خوشبو، تازہ پھولوں کی خوشبو سے زیادہ عزیز ہے۔ آپ بھی آزما کر دیکھیں۔

##############################
https://web.facebook.com/Abu.Musab.98622733/posts/10214956107314515
پرویز مشرف کو بھارت کی “فاسٹ ٹریک” شہریت دینے کو تیار ہیں، کیوں کہ وہ دریا گنج سے ہیں اور سزا کا سامنا کر رہے ہیں۔ بی جے پی لیڈر ۔۔ ایک طرف بھارت، بیس کروڑ مسلمانوں سے بھارتی ہونے کے ثبوت مانگ رہا ہے دوسری طرف مشرف پر اتنا کرم، اتنی مہربانی؟

##############################
https://web.facebook.com/Abu.Musab.98622733/posts/10214957597751775
چھوڑیں فضول بحثوں کو۔ آئیے سدا بہار کلامِ اقبال سنتے ہیں۔ اس کلام میں ’’کیا ہے تونے متاعِ غرور کا سودا، فریبِ سود و زیاں‘‘ کے شعر نے جنجھوڑ کر رکھ دیا ہے۔ یہ وہی بات ہے جو اللہ نے اپنے کلام میں یوں فرمائی ہے: ’’اللہ نے مؤمنین سے ان کی جانیں اور ان کے مال جنت کے بدلے خرید لیے ہیں۔‘‘ سَروں کے سودے کرنا ہم سنتے رہتے ہیں۔ علامہ رح نے انسان کے سَر کو ’’متاعِ غرور‘‘ کہا ہے کہ اسی کو اونچا کرکے آدمی اتراتا ہے۔ تو علامہ کے بقول: اترانے کی کیا بات ہے۔ جس چیز پر تو اترا رہا ہے اس کا سودا تو تو اپنے رب سے کر چکا ہے۔ خودی کا سرِ نہاں لا الہٰ الا اللہ خودی ہے تیغ، فساں لا الہٰ الا اللہ یہ دور اپنے براہیم کی تلاش میں ہے صنم کدہ ہے جہاں، لا الہٰ الا اللہ کیا ہے تو نے متاعِ غرور کا سودا فریبِ سود و زیاں، لا الہٰ الا اللہ​ یہ مال و دولت دنیا، یہ رشتہ و پیوند بتانِ وہم و گماں، لا الہٰ الا اللہ خرد ہوئی ہے زمان و مکاں کی زُناری نہ ہے زماں نہ مکاں، لا الہٰ الا اللہ یہ نغمہ فصلِ گل و لالہ کا نہیں پابند بہار ہو کہ خزاں، لا الہٰ الا اللہ اگرچہ بت ہیں جماعت کی آستینوں میں مجھے ہے حکم اذاں، لا الہٰ الا اللہ

##############################
https://web.facebook.com/Abu.Musab.98622733/posts/10214982349370550
مایوسی میں امید کی دو کرنیں ۔۔۔۔  تیسری کِرَن، ہو گئی ہِرَن  😀😀😀

##############################
https://web.facebook.com/Abu.Musab.98622733/posts/10214983914649681
آج صبح میں نے تقریباً پانچ ماہ بعد بجلی کا آدھا بِل ادا کیا جو ایک ہزار سے کچھ اوپر ہوگیا تھا۔  ایک چھوٹے سے اسٹوڈیو میں آفس ہے۔ میں تقریباً تمام دن آؤٹ ڈور رہتا ہوں لہٰذا پانی بجلی کا بِل ڈیڑھ دو سو سے زیادہ نہیں رہتا۔ ان پانچ مہینوں میں میری بجلی کٹی نہ پانی منقطع ہوا۔ آدھا بِل اس لیے ادا کیا تاکہ بجلی نہ کٹے۔ کیوں کہ بجلی تب کٹتی ہے جب رقم ایک ہزار کی حد پار کر جائے۔ بل ادا کرنے کے لیے مجھے کسی بینک میں بھی نہیں جانا پڑا اور نہ ہی بل کی قسط کروانے کے لیے بجلی کے دفتر۔ گاڑی ہی میں بیٹھے بیٹھے موبائل ایپ کے ذریعہ بل کا نمبر ڈالا۔ واجب الادا رقم آ گئی۔ اس کا نصف ادا کر دیا۔ مزے کی بات یہ کہ پانچ ماہ تک بل ادا نہ کرنے پر کوئی جرمانہ یا لیٹ فیس بھی نہیں ہے۔  پریشان نہ ہوں۔ یہ دبئی کی بات ہو رہی ہے۔ ۔۔۔۔۔ اب کراچی کا حال سنیں۔ ڈیڑھ برس قبل تک بجلی کا بل ڈیڑھ دو ہزار روپے کے اندر آتا تھا  پھر ہم نئے پاکستان کے دؤر میں داخل ہو گئے۔ اب اسی گھر کا بل چھ، سات اور دس ہزار تک ماہانہ آتا ہے۔ بل ہر ماہ کی تقریباً پندرہ تاریخ کو ملتا ہے جو کہ تین سے چار دن کے اندر اندر ادا کرنا ہوتا ہے۔ بعض اوقات ادائیگی والی تاریخ سے محض ایک دن پہلے ملتا ہے۔ پوری رقم ادا کرنا لازم ہوتا ہے اور تاریخ گزرنے کی صورت میں سات آٹھ سو روپے کا جرمانہ بھی ادا کرنا لازمی ہوتا ہے۔ اگر ایک ماہ بھی بل ادا نہ کیا جائے تو بجلی کاٹنے والے گھر پہ پہنچ جاتے ہیں۔ کیا حکمرانوں کے سینہ میں دل نہیں ہوتا؟ بعض اوقات آدمی کی جیب خالی بھی ہو سکتی ہے۔ کمانے والا مرد سفر میں بھی ہو سکتا ہے۔ گھر میں کوئی مریض بھی ہو سکتا ہے۔ اور سب سے اہم بات یہ کہ ظالم اتنا بھی نہیں سوچتے کہ بجلی کے بغیر وائی فائی کیسے چلے گا جس کے سہارے پورے خاندان کی سانسیں چل رہی ہوتی ہیں۔ 😀 خیر، تفنّن برطرف۔  یہ ٹؤئیٹ پڑھیے۔

##############################
https://web.facebook.com/Abu.Musab.98622733/posts/10214996797171736
مغرب، پہلے ہمارے لیے حکمران ’’تخلیق‘‘ کرنے کا منصوبہ بناتا ہے۔  پھر میڈیا کے ذریعہ ان کو خوب مشہور و نمایاں کرتا ہے۔ پھر پروپگینڈا کے ذریعہ عوام کی امیدوں کو ان سے وابسطہ کرتا ہے۔ پھر، تھوڑے سے ووٹوں، بہت زیادہ نوٹوں، دھونس، دھاندھلی اور   غضب کی ہیراپھیری کے ذریعہ منتخب کروا کر انہیں ہمارے سروں پر مسلط کرتا ہے۔ پھر جب وہ پیسہ لوٹ کر اس کے پاس لے جاتے ہیں، اسی کے بینکوں میں رکھتے ہیں، وہیں انویسٹ کرتے ہیں، وہیں جائدادیں بناتے ہیں تو ان کی پشت پناہی کرتا ہے۔ پھر اگر وہ یہاں کسی مشکل میں پھنس جائیں تو ان کی مدد بھی کرتا ہے۔ اور اگر وہ یہاں رہنے جوگے نہ رہیں تو ان کو انسانی حقوق کے نام پر اپنے یہاں پناہ بھی دیتا ہے۔ معین قریشی سے لے کر جنابِ عمران خان تک اور الطاف حسین سے لے کر ملالہ تک یہی کہانی بار بار ری وائنڈ ہو کر چل رہی ہے اور ہم ۔۔۔۔؟؟  اکتا بھی نہیں رہے۔ چھوڑیں ہماری بات۔۔  دیکھیں کتنا مہذہب اور اچھا ہے مغرب ۔۔۔۔!!! انسان دوست ۔۔۔ پاکستان دوست ۔۔۔۔ جمہوریت کا محافظ ۔۔۔۔۔ ہم، کہ وہ جو خود کو آزاد سمجھ بیٹھے ہیں،  سمجھتے ہیں کہ حکمران ہمارے ووٹوں سے جیتتے ہیں، حالانکہ بقول حمید گل مرحوم، ہم اپنا آرمی چیف تک خود مقرر نہیں کر سکتے جب تک امریکہ منظوری نہ دے دے۔ ہم بالکل اس ننھے سے بچے کی طرح ہیں جو بھاری صوفہ اٹھانے میں اپنے ماں باپ کی مدد کرتا ہے اور پھر سمجھتا ہے کہ صوفہ تو دراصل اسی نے اٹھایا تھا۔ اسی طرح ہم بھی سمجھتے ہیں کہ حکمران ہم نے منتخب کیے ہیں!! : پچھلے برس کی بھڑاس

##############################
https://web.facebook.com/Abu.Musab.98622733/posts/10214991984371419
پہلے والے کپتان نے بڑے ہونے کے بعد یو ٹرن شروع کیے تھے، یہ والا تو پیدا ہوتے ہی پلٹے مار رہا ہے۔ 😀

##############################
https://web.facebook.com/Abu.Musab.98622733/posts/10215005737235232
محرومیاں ہیں تو کیا،  نعمتیں ہیں بے شمار۔ سُن سکتا ہوں اگر میں نہی،  آنکھوں میں ہے آب و تاب۔ بول سکتا ہوں اگر میں نہیں، دماغ ہے میرا باغ و بہار۔ زباں نہیں پاس اگر میرے، تو ہاتھ ہیں میرے تیز رفتار۔ کیوں کروں نہ میں کلمہ شکر ادا، کہ میرا رب ہے سب جہانوں پہ مہرباں۔

##############################
https://web.facebook.com/Abu.Musab.98622733/posts/10215008419022275
ہندوستان میں مودی سرکار کی سرپرستی اور ہلا شیری سے “ہندوتوا” تحریک اب ایسے مرحلہ میں داخل ہو گئی ہے کہ کسی بھی وقت نازی جرمنی اور بوسنیا کے طرز پر مسلمانوں اور دیگر اقلیتوں کا “ہولوکاسٹ” (قتلِ انبوہ) شروع ہو سکتا ہے۔  کشمیر میں تو ہندوستان نے انٹرنیٹ بند کر کے اور میڈیا پر پابندی لگا کر بہت کچھ چھپا لیا، مگر مین لینڈ کا کیا کرے جہاں سے سینکڑوں ویڈیوز، تشدد کے دل خراش مناظر کے ساتھ سوشل میڈیا پر بکھری پڑی ہیں۔ یقیناً عام ہندوستانی، پھر چاہے وہ جس بھی مذہب سے تعلق رکھتا ہو، یہ سب کچھ پسند نہیں کر رہا اسی لیے ملک بھر سے انڈین حکومت کے شہریت کے مجوزہ نئے قوانین کے خلاف زبردست احتجاج ہو رہے ہیں مگر چوں کہ ہندو انتہا پسندوں کو ہٹلر مودی سرکار کی مکمل سرپرستی حاصل ہے لہٰذا گجرات کے طرز پر ایک بار پھر خون خرابہ کرنے کا ان کا مصمم ارادہ لگتا ہے۔ ذرا خاکسار تحریک کے طرز پر، RSS کے اس مارچ کو دیکھیے۔  الحمدللّٰہ، اللہ نے ہمیں ایک آزاد وطن عطا کیا جہاں ہم سکون کی زندگی جی سکتے ہیں۔ شکر کے یہ جذبات، آج کے ہندوستان کو دیکھ کر دوچند ہو جاتے ہیں۔

##############################
https://web.facebook.com/Abu.Musab.98622733/posts/10215019560940816
جانداروں کی زندگی کے لیے جو جو چیزیں درکار تھیں، اللہ نے زمین میں رکھ دیں۔  صرف رکھ ہی نہیں دیں بلکہ اتنی ہی رکھیں جتنی کہ ضروری تھیں۔ کششِ ثقل (gravity) بھی انہی میں سے ایک ہے۔ کیا یہ محض اتفاق ہے کہ ہوا، پانی، روشنی اور کششِ ثقل کی متناسب مقدار، سوائے زمین کے اب تک کہیں اور نظر نہیں آئی۔  ذاتِ باری تعالیٰ تک پہنچنا کوئی راکٹ سائنس نہیں ہے۔ تھوڑی سی آمادگئیءِ قلب اور کائنات میں موجود نظم (discipline) اور حُسنِ ترتیب پر ذرا سا غور و فکر ہی کافی ہے۔ یہ خلا میں گیلے تولیہ کو نچوڑنے کا منظر ہے۔ باقی چیزیں چھوڑیں، اگر زمین پر صرف کششِ ثقل ہی بے ترتیب ہو جائے تو یہاں سے زندگی کا نام و نشان تک مٹ جائے۔ فَتَبَارَكَ اللَّهُ أَحْسَنُ الْخَالِقِينَ

##############################
https://web.facebook.com/Abu.Musab.98622733/posts/10215039695364164
کیا ہم اپنے آپ کو بدلنے کے لیے تیار ہیں؟ :: نئے سال کی آمد آمد ہے۔ آئیے عہد کریں کہ: آئندہ ہم کچرا، ڈسٹ بن کے سوا کہیں نہیں پھینکیں گے۔ اپنے بچوں کو زیادہ نمبر دلانے کے لیے کسی ٹیچر سے سفارش نہیں کریں گے۔ نہ ہی بچوں کو امتحانات میں نقل کرنے میں مدد دیں گے۔  رشوت نہیں لیں گے اور نہ ہی کسی کو رشوت دیں گے۔ ڈیوٹی کے اوقات میں ذاتی کام نہیں کریں گے۔ وقت پر دفتر پہنچیں گے۔ کام چوری نہیں کریں گے۔ اپنے معمولاتِ زندگی وقت پر بجا لائیں گے۔ رات دیر تک نہیں جاگیں گے، صبح جلد اٹھیں گے۔ دوکاندار یا بزنس مین ہیں تو صبح وقت پر دوکان/دفتر کھولیں گے۔ بجلی اور گیس چوری نہیں کریں گے۔ ناپ تول میں ڈنڈی نہیں ماریں گے۔ پرانے کرنسی نوٹ بار بار گردش میں لانے یا کسی دوکاندار کو دینے کے بجائے بینک کو دیں گے۔ بغیر کاغذات، بغیر ڈرائیونگ لائسنس، بغیر نمبر پلیٹ، بغیر ہیڈلائٹ، بغیر انڈیکیٹر کے گاڑی/موٹرسائیکل نہیں چلائیں گے۔ ٹریفک قوانین کا خیال رکھیں گے۔ اپنی سائیڈ پر چلیں گے۔ رفتار کی حد کو پار نہیں کریں گے۔ سرخ اشارہ نہیں توڑیں گے۔ پیدل چلنے والوں کا دھیان رکھیں گے۔ رات کے وقت دو رویہ سڑک پر بلا ضرورت فل ہیڈ لائٹ نہیں کھولیں گے۔ موٹرسائیکل پر تین افراد نہیں بیٹھیں گے۔ اوور لوڈنگ نہیں کریں گے۔ اپنے بچوں کو وقت دیں گے۔ ان سے دوستی رکھیں گے۔ ان کی باتیں سنیں گے۔ ان کو گھمانے پھرانے اور تفریح کے لیے اپنی حیثیت کے مطابق مہینے میں ایک بار کہیں لے کر جائیں گے۔ جب سب فیملی ممبر اکھٹے بیٹھے ہوں تو موبائل، ٹیب وغیرہ استعمال نہیں کریں گے۔ خاندان میں مطالعے کو فروغ دیں گے۔ اپنی آمدن کا کچھ حصہ کتب کی خریداری پر خرچ کریں گے۔ گھر میں ایک چھوٹی سی لائبریری بنائیں گے جو کہ ایک الماری جتنی بھی ہو سکتی ہے۔ ہر ماہ اگر ایک کتاب بھی نئی خرید لی جائے تو سب گھر والے باری باری پڑھ سکتے ہیں۔ اپنی علمی و پیشہ ورانہ استعداد بڑھائیں گے۔ جس بھی فیلڈ سے منسلک ہوں اس کے بارے میں مزید علم حاصل کرتے رہیں گے۔ نئے کورس کریں گے۔ نوکری پیشہ ہیں تو اپنی فیلڈ کے امتحانات پاس کر کے آگے بڑھنے کی جستجو کریں گے۔ اپنے رحم کے رشتوں، بھائیوں اور بہنوں، خالاؤں اور ماموؤں، چچاؤں اور پھوپھیوں اور ان کی اولادوں سے تعلق رکھیں گے۔ کبھی بغیر کام کے صرف اللہ کی رضا کے لیے ان سے ملنے چلے جائیں گے۔ یہ وہ رشتے ہیں جن کے بارے میں اللہ کہتا ہے کہ جو ان کو جوڑے گا، میں ان کو جوڑوں گا۔ جو ان کو توڑے گا میں ان کو توڑوں گا۔  اپنی بیوی اور اپنے بچوں پر تشدد نہیں کریں گے اور نہ ہی انہیں سب کے سامنے بے توقیر کریں گے۔ اپنے اخراجات کو آمدن کے مطابق رکھیں گے نہ کہ خواہشات کے مطابق۔ قرض سے بچیں گے اور لینا پڑ جائے تو وقت پر لوٹانے کی کوشش کریں گے۔ وعدہ کرنے سے احتراز برتیں گے۔ لیکن جب وعدہ کریں گے تو پورا کریں گے۔  اجتماعی طور پر کہیں بیٹھ کر اپنے غیر موجود رشتہ داروں یا دوستوں کی برائیاں نہیں کریں گے۔ دوسروں کو ایسا کرنے سے روک نہیں سکے تو ایسی محفل سے اُٹھ جائیں گے۔ کوشش کریں گے کہ تمام نمازیں وقت پر اور مسجد میں جماعت کے ساتھ ادا ہوں۔ اپنے اجتماعی معاملات کی ذمہ داری کسی کرپٹ، خائن یا بدکردار شخص کے سپرد نہیں کریں گے پھر چاہے اس کا تعلق کسی بھی سیاسی پارٹی سے ہو۔ بندوں کی خاطر اللہ کو ناراض نہیں کریں گے۔ اللہ کی محبت کو ہر محبت سے بالاتر رکھیں گے۔ صاحبِ زکوٰۃ ہیں تو مدارس اور رفاحی اداروں کے بجائے سب سے پہلے اپنے رشتہ داروں کو ترجیح دیں گے۔ آپ نے محسوس کیا ہوگا کہ مذکورہ بالا کاموں میں سے کوئی ایک بھی ایسا نہیں جو حکومت کے کرنے کا ہو۔ یہ سب ہمارے کرنے کے کام ہیں۔ بحیثیتِ قوم اگر ہم مذکورہ بالا باتوں پر دس فیصد بھی عمل کر لیں تو امید ہے کہ ہمارے ملک اور معاشرے میں نمایاں تبدیلی نظر آئے گی۔ امید ہے کہ آئندہ آنے والا سال 2020 ہمارے لیے تبدیلی اور خوشحالی کا سال بنے گا۔ خدا نے آج تک اس قوم کی حالت نہیں بدلی نہ ہو جس کو خیال آپ اپنی حالت کے بدلنے کا

##############################
https://web.facebook.com/Abu.Musab.98622733/posts/10215040360500792
اسلام اور سیکیولرازم کی بحث ان سطحی موضوعات سے بہت بلند اور فروتر ہے جو عموماً سوشل میڈیا پر نظر آتی ہے۔  اسلام کو اپنی سچائی ثابت کرنے کے لیے نیو ایئر وغیرہ جیسی فروعی اور کمزور چیزوں کو موضوع بنانے کی ضرورت ہی نہیں۔ یہ اور اس جیسی ہزاروں چیزیں تو  نتیجہ ہیں اس نظریہ کا جسے مغرب نے اختیار کر لیا ہے۔ اس نظریے کے مظاہر، وقت کے ساتھ تبدیل بھی ہو سکتے ہیں اور ہوتے رہتے ہیں۔ اصل چیز یہ ہے کہ اُن بنیادوں اور ستونوں کو زیرِبحث لایا جائے جن پر تہذیبِ مغرب کا درخت اُگا ہے اور جس سے یہ شگوفے پھوٹتے ہیں۔ ہر تہذیب کچھ بنیادوں پر کھڑی ہوتی ہے۔ اسلامی تہذیب کی بنیاد “وحی” کے علم پر مبنی ہے جس میں اللہ کی ذات کو مرکزی بلکہ بنیادی حیثیت حاصل ہے۔ اگر اللہ کو مسلم تہذیب سے علیحدہ کر دیا جائے تو یہ ایک سیکنڈ میں زمین بوس ہو جائے گی۔ لیکن اس کا یہ مطلب ہرگز نہیں کہ انسان اپنے دماغ کو مقفل کر کے، آنکھیں بند کیے چلتا رہے۔ اس کے برعکس تہذیبِ مغرب کی بنیادوں میں یونان اور روم کی باقیات کی اکھڑی ہوئی اینٹیں ہیں یا پھر انسانی مشاہدات و سائنسی تجربات کا گارا۔۔۔جس کا فارمولا بارہا بدلتا رہتا ہے۔ خدا کا اس تہذیب میں دور دور تک نام و نشان تک نہیں۔ اگر ہے بھی تو بس نجی زندگی تک محدود۔ اب بھلا دونوں تہذیبوں کے مابین ایسے بعدِ مشرقین میں کوئی شخص اُٹھ کر اسلام کا نکاح سیکیولرازم سے پڑھانے کی مہم جوئی پر اتر آئے تو اسے دیوانگی کے علاوہ اور کیا عنوان دیا جا سکتا ہے۔ مسلمانوں کا مسئلہ فی زمانہ یہ ہے کہ انسانی تاریخ میں پہلی مرتبہ ایسا ہوا ہے کہ مذہب بمقابلہ سیکیولرازم کا میدان سجا ہے۔ ورنہ اس سے قبل ہمیشہ اسلام بمقابلہ یہودیت۔ اسلام بمقابلہ عیسائیت۔ اسلام بمقابلہ ہندوازم یا دیگر مذاہب تھا۔ اب پہلی بار ہوا ہے کہ اسلام کے سامنے سیکیولرازم یا الحاد، مکمل نظام کی صورت کھڑا ہے، جب کہ پہلے الحاد محض انفرادی اور خال خال سطح کا تھا۔ یہ ایک لمبی بحث ہے۔ ان شاءاللہ کوشش ہوگی کہ اسلام کو سیکیولرازم کا پیوند لگانے کی مہم کو دلیل کی بنیاد پر رد کیا جائے اور ثابت کیا جائے کہ اسلام اور سیکیولرازم نہ صرف ایک دوسرے کی ضد ہیں بلکہ سیکیولرازم، اسلام سے متصادم بالکل ایک علیحدہ دین ہے۔

##############################
https://web.facebook.com/Abu.Musab.98622733/posts/10215049264443385
شاگردوں نے استاد سے پوچها : سفسطہ /مغالطہ سے کیا مراد هے؟ استاد نے کہا: اس کے لیے ایک مثال پیش کرتا ہوں. دو مرد میرے پاس آتے ہیں. ایک صاف ستهرا اور دوسرا گندا. میں ان دونوں کو مشورہ دیتا ہوں کہ وہ غسل کرکے پاک و صاف ہو جائیں. اب آپ بتائیں کہ ان میں سے کون غسل کرے گا؟  شاگردوں نے کہا: گندا مرد.  استاد نے کہا: نہیں بلکہ صاف آدمی ایسا کرے گا کیونکہ اسے نہانے کی عادت ہے جبکہ گندے کو صفائی کی قدر و قیمت معلوم ہی نہیں. اب بتائیں کہ کون نہائے گا؟  بچوں نے کہا: صاف آدمی. استاد نے کہا: نہیں بلکہ گندا نہائے گا کیونکہ اسے صفائی کی ضرورت ہے. پس اب بتائیں کہ کون نہائے گا؟ سب نے کہا: گندا. استاد نے کہا : نہیں بلکہ دونوں نہائیں گے کیونکہ صاف آدمی کو نہانے کی عادت ہے جبکہ گندے کو نہانے کی ضرورت ہے. اب بتائیں کہ کون نہائے گا؟ سب نے کہا :دونوں. استاد نے کہا: نہیں کوئی نہیں. کیونکہ گندے کو نہانے کی عادت نہیں جبکہ صاف کو نہانے کی حاجت نہیں. اب بتائیں کون نہائے گا؟ بولے :کوئی نہیں. پهر بولے: استاد آپ ہر بار الگ جواب دیتے ہیں اور ہر جواب درست معلوم ہوتا ہے. ہمیں درست بات کیسے معلوم ہو؟ استاد نے کہا: سفسطہ اور مغالطہ یہی تو ہے. بچو! آج کل اہم یہ نہیں ہے کہ حقیقت کیا ہے؟ اہم یہ ہے کہ میڈیا کس چیز کو ثابت کرنا چاہتا ہے.! (ایم افضل لکھویرا صاحب کی وال سے گزشتہ برس)

##############################
https://web.facebook.com/Abu.Musab.98622733/posts/10215050909444509
صاف چلی شفاف چلی پہلے والے، اپنے بیوی بچوں نوکروں چاکروں کے ذریعے کرپشن کرتے تھے اب قریبی دوستوں کے ذریعہ مال بنانے کا چلن چل نکلا ہے۔  بلین ٹری منصوبے میں گھپلوں کی خبروں کے بعد، حال ہی میں پی ٹی آئی سے نکالے گئے حامد خان نے سوال کھڑا کر دیا ہے کہ کپتان نے سنہ 2013 کے الیکشن میں اپنے اثاثے تین کروڑ کے لگ بھگ ڈکلیئر کیے تھے۔جب کہ 2018 کے الیکشن میں وہ اثاثے بڑھ کر ایک سو سترہ کروڑ کے ہو گئے۔ یعنی پانچ سال میں ایک ارب، چودہ کروڑ کے نئے اثاثے ظاہر کیے۔ تو بقول حامد خان،  پورا ملک جانتا ہے کہ کپتان کوئی کاروبار نہیں کرتے تو پھر یہ دولت کہاں سے آئی؟ اس کے ساتھ ہی انگریزی اخبار، دی نیوز نے خبر دی ہے کہ بلین ٹری منصوبے میں بڑے پیمانے پر گھپلے ہوئے ہیں، جن کی تفصیلات میں یہاں ہم نہیں جاتے۔ میں پہلے بھی عرض کر چکا ہوں کہ اِن میں اور پچھلوں میں ذرا بھی فرق نہیں بلکہ کرپشن کے معاملہ میں یہ پچھلوں کے بھی تایا جان ہیں۔ یہ الگ بات ہے کہ فی الحال پردہ رکھنے والوں نے ہر عیب چھپا رکھا ہے۔

##############################
https://web.facebook.com/Abu.Musab.98622733/posts/10215051666783442
مطالعے کے بارے میں ایک مشورہ :: مطالعے کا معاملہ بھی غذا کی طرح ہے۔ ہم نوزائیدہ بچے کو ماں کا دودھ دیتے ہیں، روٹی اور سالن نہیں کھلاتے۔ حالانکہ وہی بچہ چند سال بعد ہر قسم کی خوراک کھا رہا ہوتا ہے۔ میں اس بات سے اتفاق نہیں کرتا کہ مسلمان بچے کو شروع ہی سے ہر چیز پڑھنے کی اجازت ہو۔  میری ناقص رائے میں، پندرہ سولہ برس کی عمر تک بچے کو صرف قرآن کریم، حدیث، سیرتِ صحابہ و سیرتِ طیبہ، تاریخِ اسلام اور علامہ اقبال کو پڑھنا چاہئیے۔ اسی عمر میں قرآن کو کم از کم ایک مرتبہ سمجھ کر پڑھ لینا چاہئیے۔  جب بنیاد مضبوط ہو جائے تو اس کے بعد باقی علوم کا مطالعہ کچھ اس طرح سے ہو: سولہ سے بیس سال کی عمر تک دیگر ادیان، تواریخِ عالم، دنیا کے جغرافیہ کا علم، نقشوں کو سمجھنا، مغربی تہذیب اور اُس کی بنیادوں کو جاننا، روشن خیالی کی ارتقائی تاریخ، یونان، برطانیہ اور امریکہ وغیرہ کی تاریخ کا مطالعہ۔ دونوں عالمی جنگوں کی جانکاری وغیرہ وغیرہ۔ بچہ جب یہ چیزیں پڑھے گا تو اس کے ذہن میں کئی سوالات اور شکوک و شبہات پیدا ہوں گے۔ اُن شکوک و شبہات کے ازالہ کے لیے ایک بار پھر قرآن مجید کی طرف پلٹے اور ساتھ ساتھ امام غزالی، امام ابن تیمیہ، شاھ ولی اللہ، مولانا ابوالکلام آزاد، سید مودودی، امام حسن البنا، سید قطب، یوسف القرضاوی، حسن عسکری،  مریم جمیلہ،  سلیم احمد،  ڈاکٹر ظفرالحسن، مولانا ابوالحسن علی ندوی،  ڈاکٹر محمد حمیداللہ وغیرہ کو پڑھے۔ اس کے بعد نمبر آتا ہے فلسفے کا۔ ہر مسلمان کو فلسفہ ضرور پڑھنا چاہئیے۔ کہتے ہیں کہ فلسفہ تمام دنیاوی علوم کی ماں ہے۔ یورپ کی ترقی، سائنسی ایجادات اور آج کی جدید  یورپی دنیا کی بنیادوں میں دراصل فلسفہ کام کر رہا ہے۔ فلسفہ یوں تو بہت خشک مضمون ہے مگر، “سوفی کی دنیا” نامی ناول سے آغاز کیا جا سکتا ہے جس میں فلسفے کی بنیادی چیزوں کو کہانی کی صورت سمجھایا گیا ہے۔ (اس کتاب کا ترجمہ دوسروں نے بھی کیا ہے مگر اردو سائنس بورڈ والوں کا ترجمہ معیاری ہے) یہ سب پڑھنے کے بعد، بچہ اب دنیا کے کسی قسم کے لٹریچر کا بھی مطالعہ کر لے، کوئی مضائقہ یا خطرہ نہیں۔ ورنہ خام ذہن اور اسلامی تعلیمات اور فلسفہ سے بے خبر فرد جب گمراہ کُن مواد اپنے ذہن میں انڈیلتا ہے تو بھٹکنے اور گمراہ ہونے کا بہت زیادہ امکان رہتا ہے۔  یہی وجہ ہے کہ حضرتِ عمر رضہ جب حضور کے سامنے تورات کا مطالعہ کرتے پائے گئے تو حضور سخت ناراض ہوئے۔ کیا آج کے بچے کا ایمان، حضرتِ عمر سے بھی بڑھ کر مضبوط ہے کہ اسے کچی عمر ہی میں ہر چیز پڑھنے کو دے دی جائے؟

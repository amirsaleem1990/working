
##############################
https://www.facebook.com/uzair.saroya.3/posts/1311413072396673
پی ٹی آئے کے حامیان (جتنے اب تک باقی رہ گئے ہیں) کی والز دیکھ کر ایک چیز کا حوصلہ ضرور ملتا ہے کہ آج سے کچھ سال پہلے یہ پاکستان کے سیاسی بندوبست بارے جتنا جانتے تھے اب اس کی نسبت یہ کافی بہتر معلومات کے حامل ہیں۔  مثلاً اب انہیں معلوم ہو چکا ہے کہ سول حکومت کتنی “بے بس” ہوتی ہے پریشر گروپس اور چند “اداروں” کے آگے۔ پٹرول و گندم و چینی نہیں ہیں تو ذخیرہ اندوز، لالچی تاجروں کا قصور ہے، بیچارہ عمران خان کیا کرے۔ عین وبا کے دنوں میں اگر جان بچانے والی ادویہ مارکیٹ سے غائب، بلیک میں بِک رہی ہیں تو لالچی منافع خوروں کے آگے یہ مظلوم حکومت کیا کرے؟ اگر وبا پھیلتی جا رہی ہے، ایس او پیز فالو نہیں ہو رہے تو جاہل عوام کے سامنے بیچارے عمران خان کا کیا بَس چل سکتا ہے؟ اس نے تو ایس او پیز بتا دیے، اب آگے وہ کیا کرے! (ان کی وال پے جائیں تو پتا چلتا ہے کہ پولیس و باقی ادارے تو عوام چلا رہی ہے، حکومت تو بس درخواست کرتی ہے، التجا کرتی ہے، منت سماجت کرتی ہے! ) اور کچھ نہ ہو تو یہ تسلی ضرور ہے کہ لالچی، منافع خور، جاہل عوام ہی ہیں۔ لیڈر تو ایماندار، مخلص اور انتہائی قابل ہے۔ آپ نے گھبرانا نہیں ہے!  -Dr. Uzair Saroya

##############################
https://www.facebook.com/uzair.saroya.3/posts/1308144676056846
اور دو Typbar کے مشورے ۔ اب وہ بھی بلیک ہوگی اور ناپید ہوگی ۔ خدارا اس قوم کو کوئی مشورہ مت دو ۔

##############################
https://www.facebook.com/uzair.saroya.3/posts/1314479898756657
پینڈیمک کے شروع کے دنوں میں کچھ “دانشور” اور “محققین” قبرستانوں کے تحقیقی دورے کر کے اعداد و شمار چیک کر رہے تھے، اور بتا رہے تھے کہ گورکن بے روزگار ہو گئے ہیں، وہ محققین آج کل کے کیا اعداد و شمار بتا رہے ہیں؟ قبرستان کے تحقیقی دورے اب بھی جاری ہیں کیا؟ اور وہ دانشور بھی آج کل کم ہوتے جا رہے ہیں جو کورونا شرونا ڈرامہ بتا رہے تھے۔ بلکہ ان میں سے اکثر اب اس ڈرامے کا دیسی علاج بتاتے نظر آ رہے ہیں۔  وہ دانشور بھی آج کل کم یاب ہیں جو کہہ رہے تھے کہ یہ بس ایک سادہ فلو کی طرح ہے اس سے زیادہ کچھ نہیں۔ “عام فلو” پچھلے سال بھی موجود تھا۔ کیا اتنے ہی لوگ پچھلے سال بھی آس پاس بیمار تھے آپ کے؟ اتنے ہی لوگ پچھلے سال بھی دوسری بیماریوں کا شکار تھے، کیا اتنی ہی اموات پچھلے سال بھی ان دنوں میں ارد گرد دیکھی تھیں؟ جہاں باقی سبق اس وبا نے دیے ہیں، ایک سبق مزید بھی حاصل کر لیں تو مستقبل میں کام آئے گا۔ جن چیزوں بارے علم نہ ہو، ان پر رائے دینا، بلکہ دعوے کر دینا بعد میں پچھتاوے کا سبب بنتا ہے۔ سنی سنائی بات بغیر تحقیق آگے پھیلانا پرلے درجے کی حماقت ہے جو آپ کے ساتھ ساتھ آپ جیسے دیگر اوسط درجے سے نیچے کی ذہانت والوں کو بھی لے ڈوبنے کا باعث بن سکتی ہے۔  -Dr. Uzair Saroya

##############################
https://www.facebook.com/uzair.saroya.3/posts/1313055668899080
کون سی چیزیں مارکیٹ میں شارٹ ہوگئیں ہیں؟

##############################
https://www.facebook.com/uzair.saroya.3/posts/1316318268572820
جو “علماء” وبا اور وائرس کو ڈرامہ، ڈاکٹروں کو فراڈیہ، پیسے لے کر کرونا بنانے والے، لواحقین کو میت کو کرونا لیبل کرنے کے پیسے دینے کا الزام لگانے والے تھے۔۔۔وہ اب وظائف بتا رہے ہیں “کرونا کا حل، سو فیصد آزمودہ نتائج کے ساتھ”۔۔۔ شرم اگر حکمرانوں کو نہیں، تو افسوس کے ساتھ معاملہ یہ ہے کہ اس طبقے نے بھی مکمل مایوس کیا۔ گنتی کے چند لوگ تھے بس ان میں سے جو کہہ رہے تھے کہ بولنے لکھنے سے پہلے تحقیق کریں، معاملات کو اچھی طرح سمجھیں پھر رائے دیں۔  قحط الرجال کی یہی تعریف ہے۔ انٹیلیجینشیا، یعنی وہ افراد جن کے ہاتھ میں اقتدار ہو، جو “عالم” کہلاتے ہوں، سماج میں کوئی مقام ہو۔۔۔ان کی عقلوں پر مہریں لگی ہوں، نیتیں کھوٹی ہوں، اور چوٹی کے نا اہل ہوں۔۔۔ پھر قوم کو کیا قصور وار کہیں! موجودہ مسلم معاشروں کی کیس اسٹڈی ہمارے مجموعی زوال کی وجوہات پر روشنی ڈالنے کے لیے کافی ہے۔  -Dr. Uzair Saroya

##############################
https://www.facebook.com/uzair.saroya.3/posts/1316205018584145
تحریر: ڈاکٹر رضوان اسد خان مذاق برطرف... میں بتاتا ہوں کہ حکمران جاہل... نہیں... بلکہ اجہل الجہلاء کیسے ہیں... .. سب سے پہلے وباء چین میں شروع ہوئی. چین کے ساتھ ہماری دوستی ہمالیہ سے بھی بلند ہے، سٹریٹجک، لاجسٹک، اکنامک، ہر قسم کا تعاون ہے. لیکن اسکے باوجود اسے کنٹرول کرنے کے سلسلے میں ایک لفظ بھی ان سے نہیں سیکھا... نہ بچاؤ کے طریقوں میں، نہ تشخیص میں، نہ کانٹیکٹ ٹریسنگ میں اور نہ علاج میں .. یہ کچھ بھی نہ کرتے، صرف زبردستی ہر بندے کو ماسک پہنا دیتے اور خلاف ورزی کرنے والوں کو جرمانے کرتے، تو آج جتنے مریض ہیں اسکا دس فیصد بھی نہ ہوتے. لیکن انہوں نے قسم کھائی تھی کہ SARS اور MERS کے تجربات سے کچھ نہیں سیکھنا. الٹا یہ ہوا کہ مارکیٹ سے ماسک سرے سے ہی غائب ہو گئے اور حکمران بھنگ پی کر امریکہ کو امدادی سامان بھیجتے رہے... .. یا تو لاک ڈاؤن کرتے ہی نہ. کیا بھی تھا تو پورے درست طریقے سے کرتے. بیوقوفوں نے پیاز بھی کھائے اور جوتے بھی...  .. جو چیز سوشل میڈیا پر مشہور ہو جائے، خواہ اسکی سائنسی اہمیت ایک ٹکے کی نہ ہو، وہ مارکیٹ سے غائب اور بلیک میں دس گنا قیمت سے بھی اوپر ملتی ہے. یہ ہے انکا کنٹرول...  .. ایران سے آنے والوں کو انسان کے بچے سمجھ کر قرنطینہ کی سہولیات دیتے، بلکہ اپنے پالتو کتوں اور گھوڑوں جتنی بھی دے دیتے تو بیماری باقی ملک میں نہ پھیلتی .. جسطرح مخصوص خبروں کو دبا لیتے ہیں، حتی کے لاکھوں افراد کی ریلیاں اور جنازے بھی میڈیا پر نظر نہیں آتے، اسی طرح اس بارے میں پھیلائی گئی تمام بکواسیات پر سختی سے پابندی لگاتے، سائبر کرائم والوں کو سوشل میڈیا پر متحرک کرتے تو بھی بہت سے نقصانات سے بچا جا سکتا تھا .. صرف اور صرف اس شعبے کے ماہرین کو بولنے کی اجازت ہوتی اور انکی رائے کو پالیسی سازی میں اہمیت دی جاتی. اس قسم کے مسائل میں اظہار رائے کی آزادی کو چولہے میں ڈال دینا چاہیے. .. ہسپتالوں کی بدانتظامی اور کرپشن بھی انکی آنکھیں کھولنے کیلئے کافی ہے بشرطیکہ کسی نے "گھبرانا نہیں ہے" کی ایلفی ڈال کر ہمیشہ کیلئے بند نہ کر دی ہوں .. اگر انکے پاس ذرا سا بھی ادراک ہوتا خطرے اور اسکے اثرات کو بھانپنے، جانچنے اور تیاری کرنے کا تو بہترین پلاننگ کے ساتھ بہت کچھ ممکن تھا، لیکن ثابت ہوا کہ کرپٹ حکمرانوں کے ساتھ تو نظام چل سکتا ہے، "جاہل" اور نااہل "پتلی تماشہ" کچھ بھی نہیں کر سکتا... Rizwan Asad Khan

##############################
https://www.facebook.com/uzair.saroya.3/posts/1319295578275089
یہ سیالکوٹ ٹیچنگ ہسپتال کے پرنسپل کی جانب سے حکم نامہ ہے کہ تمام جونیئر ڈاکٹر صبح کے ڈیوٹی اوقات (یعنی 8 سے 2) کے بعد چار بجے تک (جب کہ صرف ایمرجنسی اور وارڈ ڈیوٹی والے جونیئر ڈاکٹر ہسپتال رہ جاتے ہیں اور بقیہ اپنی چوبیس چھتیس گھنٹوں کی ڈیوٹیوں سے فارغ ہو کر گھر آرام کرنے اگلے دن کی تیاری کے لیے پہنچتے ہیں) ایک غیر منتخب سیاسی ورکر کا “خطاب” سننے  کے لیے ٹھہرے رہیں۔ حکم نامے میں اصرار ہے تمام ڈاکٹرز کی موجودگی ضروری ہے، یعنی بھلے وہ ایمرجنسی میں ہوں، بھلے کرونا کے مرتے مریضوں کے پاس ہوں یا جو بھی مصروفیت ہو۔ اگر موجود نہ پائے گئے تو “سخت نتائج” بھگتنا ہوں گے۔  غور کیجیے، پینڈیمک اپنے عروج پر، روز کم از کم ایک سو سے زائد افراد (حکومت کے بوگس و مشکوک اعداد و شمار کو سچ مان لیں پھر بھی) مر رہے ہیں۔ روزانہ درجنوں ہیلتھ کیئر ورکر بیمار ہو رہے ہیں کرونا سے، بیڈز میسر نہیں، آکسیجن کا انتظام نہیں، ایسے میں ان قربانی کے بکروں (ہیلتھ کیئر ورکرز) کو بجائے آسانی یا مراعات دینے کے، حکم نامے جاری ہو رہے ہیں کہ ساری دنیا سوشل ڈسٹنسنگ کرے لیکن آپ سب فزیکلی اکٹھے ہو کے خطاب سنیں تاکہ کوئی انفیکٹ ہو چکا ہو تو دوسروں کو بھی بیمار کر سکے! اور خطاب بھی اس کا سننا ہے جس نے نہ آپ کو کچھ سکھانا ہے، نہ کام کا بتانا ہے، اور نہ وہ آپ کا منتخب نمائندہ ہے! چلیں جس پروفیسر نے یہ آرڈر جاری کیا ہے اس کو تو ہم کیا کہیں کیا نہ کہیں۔ وہ بے بس انسان اپنے جیسے دیگروں کی طرح ڈاکٹر کمیونٹی کے خواجہ سراؤں کے گروہ سے تعلق رکھتا ہے، جو ہر طاقت ور کے آنگن میں تالیاں پیٹنے کے پابند ہیں اپنے عہدے برقرار رکھنے کے لیے۔  گِلہ تو ہمیں ان “شیرُؤوں” سے ہے جنہوں نے آ کر پچاس سال کا گند صاف کرنا تھا۔ اس سیلیکٹڈ حکومت سے پہلے جو نمونے ہم پر مسلط تھے، تو یار لوگ اس زمانے کی “دخترِ اول” کے حلومتی میٹنگز میں موجود ہونے پر بڑی تنقید کیا کرتے تھے۔ یہ وہ زمانہ تھا جب ابھی ہینڈسم کے شیرُو بس جلسوں میں ناچتے تھے یا گھروں میں یا سوشل میڈیا پر بھونکا کرتے تھے۔ اب یہ شیرُو مسندِ اقتدار پر آ کر بیٹھے ہیں تو ان کے کام دیکھیے۔  پے در پے صمصام بخاری، پھر یہ عثمان ڈار والے واقعات۔ اس کے ساتھ آپ ملائیے کہ چند دن قبل سی ٹی ڈی کا اہلکار ہسپتال میں ڈاکٹر پر گولی چلا گیا۔ یہ قصے نئے نہیں، کئی دہائیوں سے جاری ہیں۔ جبکہ پوری دنیا تہذیب کی جانب بڑھ رہی ہے، اور اس پروٹوکول نظام سے جان چھڑوا چکی ہے، ہم اب تک ان چند کھڑپینچوں کی غلامی میں جتے ہیں۔  اس صورت حال میں اور اس مورال کے ساتھ جب کہ ان ہیلتھ کیئر ورکرز کو پتا ہے کہ نہ اپنے بیمار ہونے پر کسی نے پوچھنا ہے نہ گھر والوں تک یہ کرونا لے جائیں تو ان کو کوئی پوچھے گا (یہاں تک کہ بستر یا آکسیجن ملنے کا امکان بھی نہ ہو گا)۔ کسی شہید ہونے والے کو یا کسی انفیکٹ ہونے والے کو اب تک میں نے کوئی پیکج کوئی اضافی انسینٹو ملتا نہیں دیکھا۔ ایسے میں بھی یہ ینگ ڈاکٹر جو کچھ کر رہے ہیں، تو کم از کم ان کو اور کچھ نہیں دے سکتے تو یوں تنگ کرنے سے کچھ عرصہ گُریز کر لیں تو یہ بھی بہت بڑا احسان ہو گا۔۔۔ جو جونیئرز بھی یہ پوسٹ پڑھ رہے ہیں ان کے لیے مخلصانہ نصیحت ہے: وقت رہتے اس ملک سےنکلنے کی کوشش کریں۔ MBBS کے دوسرے یا تیسرے سال سے محنت شروع کریں تو ڈگری کی تکمیل تک آپ بااسانی کسی بہتر جگہ جانے کے قابل ہو چکے ہوں گے۔ آپ کی تعلیم، ہنر یا قابلیت کی یہاں کوئی قدر نہیں ہے۔ کسی مہذب ملک میں جائیں، اپنے علم و ہنر میں اضافہ کریں اور انسانیت کی خدمت کریں۔ اپنے ملک کے لیے دعا اور نیک جذبات رکھیں، یا کبھی کبھار سیلوٹ کر لیا کریں (کیونکہ اس ملک کے پاس بھی آپ کے ہنر کے عوض دینے کے لیے یہی کچھ ہے زیادہ سے زیادہ)۔  -Dr. Uzair Saroya

##############################
https://www.facebook.com/uzair.saroya.3/posts/1321004451437535
عظیم جنگوں کی تاریخ میں کسی کو دلچسپی ہو تو “ٹرینچ وارفیئر” اور “بلیٹز کرِیگ” (Blitzkrieg) کی اصطلاحیں ضرور معلوم ہوں گی۔  پہلی جنگ عظیم میں آتشیں اسلحہ تو وافر موجود تھا مگر بکتر بند تیز رفتار گاڑیوں اور ٹینکوں کا رواج عام نہیں ہوا تھا۔ سو دونوں فریق اپنی اپنی جگہ خندقیں کھود کے ان میں بند ہو کے سال ہا سال تک لڑتے رہے، مرتے رہے اور کسی کو مکمل فتح نصیب نہ ہوئی۔ یہ طریقہ جنگ ٹرینچ وارفیئر کہلایا، اور اسٹیل میٹ کا استعارہ قرار پایا۔  جنگ عظیم دوم تک ٹیکنالوجی کافی بہتر ہوئی تو ہٹلر کی افواج نے بلیٹز کریگ حکمت عملی متعارف کروائی۔ برق رفتار ٹینکوں، بکتر بند گاڑیوں اور فضائیہ کی سپورٹ کے ساتھ دشمن کی صفیں چیرتے ہوئے فتح کے جھنڈے گاڑے جاتے، یوں کہ دشمن کو سنبھلنے کا موقع بھی نہ ملتا تھا۔  کرونا نیا نیا آیا تھا تو ریاستوں نے اپنے تئیں مکمل لاک ڈاؤن کر کے بلیٹز کریگ طرز کی فتح حاصل کرنے کا سوچا تھا، “کچھ عرصہ گردن نیچی رکھو پھر واپس سب کچھ نارمل”۔ لیکن تھوڑے ہی عرصے میں پتا چل گیا کہ یہ اب ٹرینچ وارفیئر ہونے والی ہے۔ کیونکہ فریق ثانی جلدی جانے کا ارادہ نہیں رکھتا۔ لاک ڈاؤن مرحلہ وار کھولا گیا، حالات کسی نہ کسی صورت معاشی و معاشرتی سرگرمیوں کے لیے دوبارہ سازگار بنانے پر زور دیا گیا۔  ہمارے سرکاری ادارے اب تک شدید کنفیوژن کا شکار ہیں۔ سرکاری دفاتر میں کام نہ ہونے کے برابر ہے، کئی تو بالکل بند ہیں۔ میں سرکاری ہسپتال میں ہوتا ہوں، ادھر حال یہ ہے کہ جونیئر ڈاکٹرز کے علاوہ کوئ موجود نہیں ہوتا۔ سینیئر ڈاکٹرز کی غیر موجودگی، اور بغیر کسی سوپر ویژن جونیئرز کی پریکٹس: ٹریننگ تو جو تباہ ہو رہی ہے وہ اپنی جگہ، مریضوں کا نقصان جو ہو رہا ہے اس کا تخمینہ لگانا بھی مشکل ہے۔ اس پر ستم یہ کہ جو سینیئر کرونا سے چھپے ہیں ان کے طرز عمل سے لگ رہا ہے کہ کرونا صرف سرکاری ہسپتال میں ان کو “کاٹے” گا، کیونکہ بہتوں کی پرائیویٹ پریکٹس ہنوز جاری ہے۔ اس منافقت سے تکلیف ہوتی ہے، کہ ایک گروہ (جونیئر) بالکل خطرے کے سامنے ہے اور دوسرے نے بالکل دامن جھاڑ لیا ہے اور کوئی پوچھنے والا نہیں۔ کاغذوں میں سب چل رہا ہے، مگر عملاً آدھے سے زیادہ فنکشنز بند ہیں۔ کیا پینڈیمک میں آنکھوں، کانوں، نفسیات، جِلد وغیرہ کے امراض نے کانٹریکٹ کر رکھا ہے کہ نہیں ہوں گے انسانوں کو؟ حکام ہوش کے ناخُن لیں۔ یہ وائرس فی الحال کہیں نہیں جا رہا۔ کب تک دفتر اور ڈیپارٹمنٹ بند کر کے وائرس کی آڑ میں چھپنے کا ارادہ ہے؟ کام چور تو ہم پہلے ہی تھے، اب اللہ کی طرف سے اچھا بہانہ مل گیا! اموات جاری رہیں گی جب تک یہ کمیونٹی میں ہے، بلکہ اب تو ہرڈ امیونٹی والا فارمولا بھی فیل ہوتا نظر آ رہا ہے، کیونکہ کچھ تحقیقات کہہ رہی ہیں کہ اینٹی باڈیز کچھ ماہ بعد ختم ہو جاتی ہیں۔ تو ہمیں چاہیے کہ ٹرینچ وارفیئر کے لیے خود کو تیار کریں۔ چوہے کی طرح بِل میں گُھس کے موت کا انتظار کرنے کی بجائے کچھ کرتے ہوئے مر لیا جائے تو زیادہ عزت اور سکون کی موت ہے۔۔۔ -Dr. Uzair Saroya

##############################
https://www.facebook.com/uzair.saroya.3/posts/1321788284692485
چند دن پہلے میرا بھی کسی کام سے سپیشلائزڈ ہیلتھ سیکریٹیریٹ جانا ہوا۔ گیٹ کے باہر دھوپ میں لائن لگی ہوئی تھی۔ میں نے کھڑکی تک پہنچ کر دستک دی تو ایک چوکی دار نے مونہہ نکالا۔ میں نے کہا بھائی درخواست اور کاغذ جمع کروانے ہیں، دروازہ کیوں نہیں کھول رہے؟ جواب ملا کہ کرونا کی وجہ سے حکم ہے اندر کوئی نہ آئے۔ میں نے پوچھا کہ اگر کوئی اندر آ کے کاغذ نہیں دے سکتا، تو اندر بیٹھے لوگ کون سے کام کر رہے ہیں؟ جب باہر سے کوئی کام اندر آنے ہی نہیں دو گے تو اندر والے کیا کرسیوں پے بیٹھے پھلوں کا بادشاہ لے رہے ہیں بس؟ ان اعلی دفتروں میں اونچے عہدوں پے بیٹھے کاٹھے کالے انگریز اور شلواریں لٹکانے والی جگہ پر بیٹھے کالے چوغے اور سفید وِگ پہننے والے “انصاف” کے سوداگر بیان جاری کرتے ہیں کہ جس ڈاکٹر کو جان پیاری ہے وہ نوکری نہ کرے، جبکہ خود اپنا کردار یہ ہے کہ کسی ایک چھوٹے ملازم کو کرونا ہونے پر سارا نظام فی الفور بند کر دیا جاتا ہے! ان معززین کی شان میں بس یہ شعر پڑھنا چاہوں گا: دے رہے ہیں جس کو توپوں کی سلامی آدمی  کیا کہوں تم سے کہ ہے کتنا حرامی آدمی! -Dr. Uzair Saroya

##############################
https://www.facebook.com/uzair.saroya.3/posts/1324812927723354
جو یوتھیے پٹرول کی قیمتوں میں اضافے (اور اس اضافے کے ارد گرد کے جو “مشکوک حالات” ہیں) کو بھی جسٹیفائی کرنے میں لگے ہوئے ہیں، یہ دراصل وہی “مظلوم بچے” ہیں جن کے دماغ کا سی ٹی اسکین خان نے الیکشن جیت کر پہلی اسپیچ میں ٹی وی پر دکھا کے پوری قومِ یوتھ کو الّو بنایا تھا۔

##############################
https://www.facebook.com/uzair.saroya.3/posts/1324189404452373
پٹرول پچیس روپے مہنگا ہونے پر کچھ بھولے دوست لکھ رہے ہیں کہ مافیا جیت گیا حکومت ہار گئی۔ جن معصوموں کو اب تک معلوم نہیں ہو سکا کہ دونوں (مافیا اور موجودہ حکومت) میں کوئی فرق ہے ہی نہیں، ان کی معصومیت پر  پیار آ رہا ہے۔

##############################
https://www.facebook.com/uzair.saroya.3/posts/1324812927723354
جو یوتھیے پٹرول کی قیمتوں میں اضافے (اور اس اضافے کے ارد گرد کے جو “مشکوک حالات” ہیں) کو بھی جسٹیفائی کرنے میں لگے ہوئے ہیں، یہ دراصل وہی “مظلوم بچے” ہیں جن کے دماغ کا سی ٹی اسکین خان نے الیکشن جیت کر پہلی اسپیچ میں ٹی وی پر دکھا کے پوری قومِ یوتھ کو الّو بنایا تھا۔

##############################
https://www.facebook.com/uzair.saroya.3/posts/1324189404452373
پٹرول پچیس روپے مہنگا ہونے پر کچھ بھولے دوست لکھ رہے ہیں کہ مافیا جیت گیا حکومت ہار گئی۔ جن معصوموں کو اب تک معلوم نہیں ہو سکا کہ دونوں (مافیا اور موجودہ حکومت) میں کوئی فرق ہے ہی نہیں، ان کی معصومیت پر  پیار آ رہا ہے۔

##############################
https://www.facebook.com/uzair.saroya.3/posts/1325758694295444
جہاں کرونا نے بہت سے سبق دیے ادھر میرا یہ تاثر بھی مزیدمستحکم کر دیا کہ ہم من حیث القوم اپنی انفرادی اور اجتماعی زندگیوں میں جس قدر بے ایمان ہیں تو ہمارا اصل ٹھکانہ تاریخ کا کوڑے دان ہی ہے۔ پھر مجھے جو یہ غلط فہمی تھی کہ میری کمیونٹی (ڈاکٹر) میں معاشرے میں موجود بے ایمانی کی شرح سے کچھ کم بے ایمانی پائی جاتی ہے، وہ بھی کرونا نے کافی حد تک دور کر دی ہے۔  سرکاری دفاتر، دیگر ادارے تو چلیں کرونا کے بہانے کام چھوڑ دیں تو ان سے توقع ہے، کیونکہ عام دنوں میں بھی ان سے کام لینا تقریباً ناممکن ہی ہوتا ہے۔ لیکن وہ سروسز جن کے بغیر گزارہ ناممکن ہے، ان میں تعطل سنگین جرم ہے۔  اس جرم کا اس وقت قومی سطح پر کھلم کھلا ارتکاب ہو رہا ہے۔ سینیئر ڈاکٹر جو پہلے چائے پینے آ جایا کرتے تھے ہسپتال، اب اس کی بھی زحمت نہیں کرتے۔ بلکہ دنیا حیران ہے کہ پاکستان کے سینیئر ڈاکٹروں کو کرونا صرف سرکاری ہسپتالوں کی حد تک نقصان پہنچاتا ہے! کیونکہ پرائیویٹ پریکٹس تو پہلے دن سے ان کی جاری ہے۔  اب آپ جونیئر ڈاکٹرز کی طرف آئیں تو ادھر بھی کئی ایسے نمونے ہیں کہ نظریں شرم سے جھک جائیں۔ بلاشبہ ایک بھاری اکثریت میں ینگ ڈاکٹر ادھر اپنی پوری کوشش سے کام کر رہے ہیں، لیکن ایک قابلِ ذکر اقلیت وہ ہے جسے مرنا بالکل بھولا ہوا ہے۔ وہ اپنی تنخواہ حلال کرنے پر بھی راضی نہیں۔ اور پوری کمیونٹی پر ایک بدنما داغ کا باعث ہیں۔  چلیں شروع میں خوف زیادہ تھا، ان مہینوں کو ہم فراموش بھی کر دیں تو اب جب کہ پی پی ای بھی مل رہی ہے، ماسک بھی قوت خرید میں ہیں، کووڈ مینجمنٹ پروٹوکول بھی وضع ہو چکا ہے، اب مریضوں کے پاس نہ جانے، انہیں ہاتھ نہ لگانے، دور بیٹھ کے علاج کرنے اور ڈیوٹیوں سے مسلسل غیر حاضری کی کیا تُک بنتی ہے؟ نئے ہاؤس آفیسر جو ابھی آئے ہیں، جب تک آپ مریضوں کا معائنہ کرنے کی عادت ان میں نہیں پختہ کریں گے تو وہ کس قسم کے ڈاکٹر بن کر نکلیں گے؟ بہت سے ٹرینی ڈاکٹرز نے بھی مریضوں کو ہاتھ لگانے یا ان کے پاس جانے سے توبہ کر رکھی ہے، بھائی اگر مریض دیکھے بغیر محض کتابوں سے آپ اچھے ڈاکٹر بن سکتے تھے تو پھر ہسپتال آنے کی زحمت کیوں؟ تنخواہیں کیوں لے رہے ہو؟ چند ہسپتالوں کے کرونا وارڈوں سے اور دیگر بہت سے ڈیپارٹمنٹس سے جو اطلاعات مجھے ملی ہیں کہ کس طرح تمام کی تمام مینجمنٹ ٹیلیفونوں اور کاغذوں پر ہی چل رہی ہے، میں سن کر خوفزدہ ہوں۔ ہوش کے ناخن لینے کی ضرورت ہے ہم لوگوں کو، کل کو ہم خود یا ہمارے گھر والے ہمارے ہسپتالوں میں اپنے ہاتھوں سے بنائے ہوئے ان ہی “کاغذی/ٹیلیفونک/وہاٹس ایپ” مینجمنٹ پراٹوکولز کا شکار بنیں گے۔ اس وقت نہ پچھتاوے کا موقع ہو گا نہ سُدھرنے کا۔ حکومت کا تو کوئی وجود محسوس نہیں ہوتا جو چیزوں کو ریگولیٹ کرے۔ اپنے مردہ ضمیروں کو جگانے کی ایک ناکام کوشش ہی ہو سکتی ہے۔۔۔ -Dr. Uzair Saroya

##############################
https://www.facebook.com/uzair.saroya.3/posts/1335177560020224
ذہنوں کے سیکولرائز ہونے کی سب سے بڑی علامت یہ سوال ہے۔  “اگر دوسرے ممالک کی حکومتیں مسجدیں گرانا شروع کر دیں، یا بنانے کی اجازت دینا بند کر دیں تو؟ جب وہ اجازت دیتے ہیں ہر مذہب کو برابری کی بنیاد پر تو ہم اسپیشل کیوں ہیں؟” اب کچھ اور دلچسپ سوالات پوچھتا ہوں: -فوج میں بھرتی کے لیے اندھے اور سِکس بائے سِکس نظر والوں کو برابر فوقیت کیوں نہیں دیتے؟ ٹھیک نظر والے اسپیشل ہوتے ہیں کیا؟ -زمین کو چپٹا/فلیٹ سمجھنے والوں کو سائنس کا استاد بھرتی کرنے میں کیا برائی ہے؟ -انٹر میں چار مضامین میں فیل ہونے والا اور پچانوے فیصد لینے والا میڈیکل کالج داخلے کے لیے برابری کا امیدوار کیوں نہیں سمجھا جانا چاہیے؟ اگر آپ کو سب سے اوپر پوچھا گیا سوال بالکل اسی طرح عجیب اور غیر منطقی نہیں لگتا جتنے اس کے نیچے لکھے سوال لگ رہے ہیں تو سمجھ جائیے آپ کا ذہن سیکولرائز ہو چکا ہے۔  کسی بھی معاملے میں سچ ایک ہی ہوتا ہے۔ یا زمین چپٹی ہے یا نہیں ہے۔ اور ہر ایک سچ اپنے اثرات چھوڑتا ہے انسان پر۔ دنیا کا سب سے اہم اور انسان کو سب سے زیادہ متاثر کرنے والا سچ (اگر آپ اسے سچ سمجھتے ہیں) یہ ہے کہ اللہ ایک ہے، اور اس نے اسلام کو بطور دین انسان کے لیے حتمی طور پر چُن لیا ہے۔  جب یہ فیصلہ ہو چکا ہو تو اس بات کے امکان کو بھی ذہن میں لانا کہ اس حتمی سچ کے برابر دوسرے شہریوں کے “سچ کے ورژن” ہو سکتے ہیں کہ خدا ایک سے زیادہ اور بتوں کی صورت میں موجود ہے یا تثلیث کی صورت میں ہے وغیرہ، یا پھر یہ کہ ان “متبادل ورژنز” کے ماننے والوں کی “برابری” کے حق کو تسلیم کرنے کی وکالت یہ سوچتے ہوئے کرنا کہ ایک ہی ترازو کے پلڑوں میں رکھ کر “خدا ایک ہے اور اسلام حق ہے” اور دیگر مذہبی نظریات کو تولا جا سکتا ہے، یہ اتنی ہی غیر منطقی باتیں ہیں جیسے اندھے اور دیکھنے والے کو برابر سمجھنا یا نارمل سمجھ بوجھ والے کو ذہنی معذور کے برابر سمجھنا۔  ہاں، اگر آپ کو اس بارے شک ہے کہ اللہ ایک ہے اور اسلام کو اس نے انسانیت کے لیے واحد قابل قبول دین کے طور پر چنا ہے، اور آپ کو لگتا ہے کہ سب کو برابر کا موقع ملنا چاہیے کیونکہ ہو سکتا ہے وہ اپنی جگہ ٹھیک ہوں، تو پھر آپ مندر کے بننے یا کسی بھی مذہب کی عبادت گاہ کے بننے پر خوش ہوں، اسے اپنے پیسے یا ریاست کے پیسے سے بنانے کی حمایت کرنے میں حق بجانب ہیں۔  اگر آپ واقعی مانتے ہیں کہ اللہ ایک ہے، اس نے اسلام ہی کو حتمی دین کے طور پر چُن لیا ہے، لیکن پھر بھی آپ کو لگتا ہے کہ مندر یا دیگر عبادت گاہیں بننی چاہئیں، سب کو برابری کے حقوق ملنے چاہئیں، تو افسوس کے ساتھ اس بات کو سمجھ لیں کہ آپ کو ذہنی غلام بنا لیا گیا ہے: یعنی دنیا میں رائج طاقت ور نظریہ (سیکولرازم) جس کی پُشت پر آپ کے موجودہ آقاؤں نے اپنی پوری معاشی و عسکری قوت لگا رکھی ہے، آپ اس کو ذہنی طور پر “ڈیفالٹ” یا اسٹینڈرڈ سیٹنگ سمجھنے کے علاوہ اپنی آزادانہ فکر قائم کرنے کے قابل ہی نہیں رہے ہیں اور شدید نوعیت کے فکری تضاد کا شکار ہیں! یہ تضاد ایسا ہے کہ کوئی سرمایہ داری نظام کا حامی کمیونسٹ پارٹی کا ممبر بنے یا فلسطین کی آزادی کا حامی اسرائیلی زائنسٹ تحریک کا رکن بن جائے! آپ دعا کے مستحق ہیں! -Uzair Saroya

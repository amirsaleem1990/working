
##############################
https://web.facebook.com/Riayat.Farooqui/posts/2590048771019102?comment_tracking=%7B%22tn%22%3A%22O%22%7D
یہ ابھی اور عین اسی وقت کی تصویر ہے. میں اور الیکٹریشن کچھ سامان کا انتظار کر رہے ہیں جو وقاص بس لاتا ہی ہوگا. سمجھ ہی نہیں آتی، کب سیٹ ہوگا یہ گھر اور کب میں غالب ایوینیو پر واقع گھر کے اس ڈرائینگ روم میں دوستوں کے ساتھ بیٹھ کر انہیں بتا سکوں گا کہ وقاص نے کل مجھے غالب کے آموں والا قصہ یہ کہتے ہوئے سنایا "میں آپ کو غالب کا آموں کے حوالے سے ایک دلچسپ و عجیب قصہ سناتا ہوں........" یعنی گھر کی صرف مرغی ہی نہیں بلکہ دانشور بھی دال برابر ہوتا ہے. اس کی سگی اولاد بھی اسے اس طرح کے مشہور ترین قصے "معلومات میں اضافے" کی نیت سے سناتی ہے. اور جب سنا کر فارغ ہو چکتے ہیں تو داد طلب نظروں سے بھی دیکھتے ہیں، یہ فیس بک والے لونڈے بھی تو ہمارے ساتھ یہی کر رہے ہوتے ہیں. وقاص کہیں کے ! 😰😰😰

##############################
https://web.facebook.com/Riayat.Farooqui/posts/2598695516821094?comment_tracking=%7B%22tn%22%3A%22O%22%7D
رب کریم آپ کے خانوادے کو آسائش اور اطمینان نصیب کرے۔ آمین

##############################
https://web.facebook.com/Riayat.Farooqui/posts/2601731806517465?comment_tracking=%7B%22tn%22%3A%22O%22%7D
معاذ بن محمود نے اپنے فنکار کی تصویر اپلوڈ کی تو کمنٹ کرتے ہوئے عرض کیا "اگر یہ عمران خان کی طرح کسی اور کے کام پر فوٹو سیشن نہیں کرا رہا تو اسے ابھی سے سٹینڈ خرید کردیں ورنہ بعد میں اس پر شفٹ ہونے میں مشکل پیش آئے گی."😅😍😅 معاذ بولے "سر خالصتا اس کی اپنی محنت ہے۔ پرسوں میں گھر گیا تو یہ اور ایک اور پینٹنگ گھر میں سجی ہوئی تھی۔  سٹینڈ کے معاملے میں اس کے پاس چوائس تھی کہ سٹینڈ خریدنا ہے یا پیانو۔ اس نے پیانو پر رضامندی ظاہر کی۔ پیانو پھر ملا نہیں تو اس نے کچھ اور لے لیا۔ یہ سب سالگرہ کے تحائف تھے۔  لیکن جس طرح سے یہ ٹیلنٹ دکھا رہا ہے میں بہت جلد اسے سٹینڈ لے دوں گا انشاءاللہ۔  عمران خان۔۔۔ سر جی گدھے گھوڑے سے ملا دیں عمران خان سے تو نہ ملائیں۔" 😂😂😂 عرض کیا "اب اگلی سالگرہ تک لٹکا مت دینا یار ! بچہ اپنی چیزیں دکھاتے ہوئے جب دس چیزوں پر یہ کہہ چکتا ہے کہ "یہ ماما نے دلایا تھا" تو تب کہیں اس کی اشیاء میں سے گیارھویں چیز ایسی برآمد ہوتی ہے جس کے متعلق وہ خبر بریک کرتا ہے "یہ بابا نے دلوائی تھی" ایسا اس لئے ہوتا ہے کہ بابا اپنے ہاتھ سے کوئی چیز سالگرہ پر ہی لے کر دیتا ہے. اور بچہ یہ نہیں جانتا کہ ماما کی لاٹری نہیں نکلی تھی بلکہ اس نے بھی بل باپ کے کریڈٹ کارڈ سے پھاڑے ہیں" 🤣🤣🤣🤣🤣🤣🤣

##############################
https://web.facebook.com/Riayat.Farooqui/posts/2602474963109816?comment_tracking=%7B%22tn%22%3A%22O%22%7D
میری اہلیہ دس سال تک دعاء مانگتی رہیں "اے اللہ ! ہمیں مسجد کے قریب رہائش عطاء فرما" میں بھی دس سال تک دعاء مانگتا رہا "اے اللہ ! ہمیں زونگ کے ٹاور کے قریب رہائش عطاء فرما" ہم دونوں کی دعاء بیک وقت قبول ہوگئی مگر اللہ سبحانہ و تعالی نے زیادہ اہمیت میری دعاء کو ہی دی ہے۔ مسجد 100 گز کے فاصلے پر ہے اور زونگ کا ٹاور 80 گز دور ! 👳‍♀️👳‍♂️👳‍♀️

##############################
https://www.facebook.com/Riayat.Farooqui/posts/2604172032940109?comment_tracking=%7B%22tn%22%3A%22O%22%7D
اگر آپ کی تعلیم پوری ہونے والی ہے تو دعوت تشکر، شادی ہونے والی ہے تو ولیمہ، بچہ ہونے والا ہے تو عقیقہ تو کرنا ہوگا. یعقوب عالم خوشیوں میں رنگ اور ذائقہ بھرنے کا کام کرتے ہیں. پیج لائیک کر لیجئے تاکہ سنگ دل محبوبہ کا دل مسخر ہونے کے بعد خوار نہ ہونا پڑے. کھانا ان سے بنوا لیجئے گا، نکاح خواں بھی ڈاکٹر اسحاق عالم کی صورت یہ ارینج کردیں گے😍😍😍

##############################
https://web.facebook.com/Riayat.Farooqui/posts/2613029865387659?comment_tracking=%7B%22tn%22%3A%22O%22%7D
کراچی کے دوستوں سے ایک چھوٹی سی گزارش کرنی ہے. آپ جانتے ہیں میں 25 سال پنڈی اسلام آباد میں رہ کر آیا ہوں. جہاں کا کلچر یہ ہے کہ رات 9 بجے کے بعد کوئی کسی کے گھر کسی ایمرجنسی یا پہلے سے طے شدہ کسی اجتماعی نوعیت کے پروگرام کے بغیر نہیں جاتا. رات دس بجے کے آس پاس کچھ لوگ سو چکے ہوتے ہیں اور کچھ سونے کی تیاری کر رہے ہوتے ہیں. سپر مارکیٹ جیسی آباد جگہ بھی ایسے ریسٹورنٹ پائے جاتے ہیں جو رات 11 بجے بند ہوجاتے ہیں. جبکہ فوڈ سٹریٹ پر واقع بیشتر ریسٹورنٹ ہوتے تو کھلے ہیں مگر بہت سی ڈشز سے متعلق کہتے ہیں "وہ ختم ہے" جبکہ یہاں کراچی میں معاملہ اس کے برعکس ہے. یہاں شب 11 بجے رات اپنا جوبن پکڑنا شروع کرتی ہے. مجھے اس شہر کی روایت پر نہ تو اعتراض ہے اور نہ ہی اعتراض کا کوئی حق. لیکن دردمندانہ گزارش ہے کہ میں اسلام آباد والے رنگ میں صرف رنگ ہی نہیں چکا بلکہ اب اس سے دستبردار ہونے کی بھی نہ تو ہمت ہے اور نہ ہی ذوق. میں اب بھی رات 9 بجے کے بعد کسی ایمرجنسی یا پہلے سے طے شدہ کسی اجتماعی پروگرام کے سوا کسی کی میزبانی کا شرف پا سکوں گا اور نہ ہی آپ کے دروازے پر دستک دے پاؤں گا. یہ شوق اور ذوق ویسے بھی جوانی کے ہوتے ہیں، اور ادھر یہ حال ہے جوانی دور پیچھے رہ گئی ہے میں ڈھلتی عمر کا جغرافیہ ہوں

##############################
https://web.facebook.com/Riayat.Farooqui/posts/2615764615114184?comment_tracking=%7B%22tn%22%3A%22O%22%7D
پوچھا گیا "سر ! آپ باقی مولویوں کی طرح "جمعہ مبارک" والی پوسٹ کیوں نہیں کرتے ؟" عرض کیا "جب پہلی بار کی تو جمعرات نکل آئی تھی۔ صرف پوسٹ ہی نہیں کی تھی، بلکہ پوسٹ کرتے ہی غسل خانے میں گھس گیا، نہا دھو کر خوشبو لگائی. گھر سے نکلا جمعہ پڑھنے، اور پڑھ کر لوٹا ظہر کی نماز۔ بس تب سے جمعہ مبارک والی پوسٹ کرنے سے بچ کر رہتا ہوں" 🤐🤐🤐

##############################
https://web.facebook.com/Riayat.Farooqui/posts/2633451820012130?comment_tracking=%7B%22tn%22%3A%22O%22%7D
"ارادہ کر لو میرے بھائی ! ارادے پر بھی اجر ہے"

##############################
https://web.facebook.com/Riayat.Farooqui/posts/2633381626685816?comment_tracking=%7B%22tn%22%3A%22O%22%7D
"افغان ٹرانزٹ" 🤐

##############################
https://web.facebook.com/Riayat.Farooqui/posts/2636394096384569?comment_tracking=%7B%22tn%22%3A%22O%22%7D
"حاصل سفر" وہ ایک ملاقات تھی جو ان سے ہوئی، جن کی ایک رات میری پوری حیات سے بہتر ہے ❤️❤️❤️"حاصل سفر" وہ ایک ملاقات تھی جو ان سے ہوئی، جن کی ایک رات میری پوری حیات سے بہتر ہے ❤️❤️❤️

##############################
https://web.facebook.com/Riayat.Farooqui/posts/2636169239740388?comment_tracking=%7B%22tn%22%3A%22O%22%7D
خضدار کے ایک ریسٹونٹ کا "فیملی حال" 🙂

##############################
https://web.facebook.com/Riayat.Farooqui/posts/2640985519258760?comment_tracking=%7B%22tn%22%3A%22O%22%7D
"سچ کی تلاش" ::::::::::::::::: یہ اکتوبر 1996ء کی ایک شام تھی جب میں نے عصر کی نماز طورخم باڈر کی پاکستانی جانب میں ادا کی اور سرحد عبور کر گیا۔ ہم تین ہمسفر تھے مگر طورخم پر ایک دوسرے سے لاتعلق۔ سرحد کی دوسری جانب تقریبا ایک کلومیٹر کے فاصلے پر ایک مخصوص دکان کے مقابل پاکستان کی جانب رخ کئے ایک گاڑی ہماری منتظر تھی۔ ہم دس دس منٹ کے وقفے سے اس گاڑی میں جا بیٹھے تو وہ جلال آباد روانہ ہوگئی۔ مغرب کی نماز ہم نے جلال آباد میں ادا کی اور جب اندھیرا پوری طرح چھا گیا تو سیاہ شیشوں والی ایک گاڑی میں ہمارا وہ سفر شروع ہوا جس کی منزل سے میں آگاہ نہ تھا۔ ڈیڑھ سے دو گھنٹے کے سفر کے بعد گاڑی رکی اور ہم اس سے اترے تو ایک بڑی فصیل کے وسیع گیٹ کے سامنے تھے۔ بہت باریک بینی سے ہماری تلاشی لی گئی اور پھر فرشی نشست والے ایک مہمان خانے میں پہنچا دیا گیا۔ ہم نشست سنبھال کر پانی وغیرہ پی چکے تو کمرے کا دروازہ کھلا اور آگے پیچھے دو شخصیات داخل ہویں۔ شیخ اسامہ بن لادن آگے جبکہ شیخ ابوالحفص ان کے پیچھے تھے۔ دونوں کے چہرے پر گہرا تبسم تھا اور وہ گرم جوشی سے ملے۔ اسلام آباد واپس آکر میں نے اوپر تلے دو کالم لکھے۔ پہلے کالم کا عنوان تھا "اسامہ بن زید سے اسامہ بن لادن تک" جبکہ دوسرا کالم "اسامہ بن لادن نے کہا" تھا. تین دن بعد ہمارے ایڈیٹر حامد میر نے مجھے ایک لیٹر دکھایا جو امریکی سفارتخانے سے میرے دونوں کالموں کے ردعمل میں لکھا گیا تھا۔ اس لیٹر میں کہا گیا تھا کہ بہتر تو یہ ہوگا کہ دہشت گرد اسامہ بن لادن کو سپورٹ فراہم کرنے والے اس کالم نگار کو ادارے میں جگہ ہی نہ دی جائے لیکن اگر یہ ممکن نہ ہو تو پھر اس کے اس طرح کے کالم شائع نہ کئے جائیں۔ میں شکر گزار ہوں حامد میر کا کہ انہوں نے نہ تو مجھے اخبار سے نکالا اور نہ ہی مجھ پر کوئی قدغن لگائی۔ بات اسامہ بن لادن کو سپورٹ فراہم کرنے کی نہ تھی، بلکہ امریکہ اور اسامہ بن لادن کے قضیے میں ان کا موقف قارئین تک پہنچانا تھا۔ اخبار نویس کے قلم میں بارود نہیں روشنائی استعمال ہوتی ہے مگر آزادی اظہار کے عالمی چیمپئن بھی یہ چاہتے ہیں کہ یہ آزادی یکطرفہ استعمال ہو۔ 23 برس قبل کی اس ملاقات کے لئے میں اسلام آباد سے روانہ ہوا تھا تو روانگی سے واپسی تک پورے سفر میں کامل رازداری برتی گئی تھی۔ اس بقر عید کے اختتام پر مجھے ایک بار پھر افغان بارڈر کی طرف رخ کرنا تھا۔ ایک بار پھر ایک ایسا سفر درپیش تھا جس کی رازداری لازم تھی۔ پلوں کے نیچے بہت سا پانی بہہ چکا تھا، دیواروں اور ٹیبلوں پر 23 کلینڈر بدل چکے تھے، اور زمانہ سوشل میڈیا کا آچکا تھا۔ چنانچہ رازداری کی تیکنیک بھی نئی درکار تھی۔ 90 کی دہائی میں "چھپن چھپائی" کارآمد ثابت ہوئی تھی تو اس بار اس کے عین برعکس راہ چنی گئی۔ سفر اپنے تین بھائیوں کی ہمراہی میں اختیار کیا گیا اور روانہ ہوتے ہی "تفریحی سفر" کی تصویری پوسٹ بھی فیس بک پر ڈالدی گئی۔ صرف یہی نہیں بلکہ دوران سفر بھی باتصویر پوسٹیں جاری رکھی گئیں۔ اس بار رخ طورخم بارڈر کی بجائے چمن بارڈر کی طرف تھا، سو بلوچستان کے اس بائی روڈ سفر کے دوران ہر اہم لمحے اور مقام کی تصویری روداد مزاح کے مختصر اسلوب میں بیان کرتا گیا۔ ہم کس وقت کہاں ہیں، یہ ہر لمحہ خود میں ہی سوشل میڈیا پر بتاتا گیا۔ اس تفریحی ہلے گلے کے دوران چھپانا تو مجھے بس وہ ایک لمحہ تھا جسے چھپانے کا ڈھنگ بچپن کی شرارتوں میں ہی سیکھ چکا تھا۔ 18 اگست کی سہہ پہر کوجک ٹاپ پر پہنچے تو دور کھڑے افغان پہاڑ اور ان کے دھندلے درے نظروں کے سامنے تھے۔ چمن کی جانب اترائی کا سفر شروع ہوا تو اطراف کے پہاڑوں پر دور قریب وہ بہت سے بنکر نظروں کے سامنے آتے گئے، جو برطانوی راج کے دوران 1880ء میں تعمیر ہوئے تھے اور جن میں بیٹھ کر برطانوی سپاہ نے ہندوستان پر اپنے ناجائز قبضے کی "حفاظت" کی تھی۔ برٹش ہندوستان کی حفاظت پر قانع ہونا ان کی مجبوری تھی، ورنہ انہوں نے اس قبضے کا دائرہ کابل کے اس پار دریائے آمو تک پھیلانے کی 80 سال تک سرتوڑ کوششیں کیں مگر ان کی دال تو نہ گلی، ہاں ! افغانوں نے ان کے دانت ضرور کھٹے کردئے۔ اور نتیجتا انہیں کوجک ٹاپ کے ان مورچوں میں بیٹھ کر اداس شامیں گننی پڑیں۔ یہی برٹش آرمی نائن الیون کے بعد امریکہ کی قیادت میں 44 ممالک کی افواج کے ہمراہ ایک بار پھر افغانستان پہنچی تو شاید پرانی حسرتیں زندہ تھیں۔ ایک صدی قبل یہ جس قندھار اور ہلمند کے بہت قریب آکر بھی قبضہ برقرار نہ رکھ پائے تھے، اس بار بھی اپنے لئے وہی قندھار اور ہلمند چنے۔ مگر پچھلی بار انہیں مکمل شکست میں 80 سال لگے تھے جبکہ اس بار یہ صرف 14 سال میں رسوا ہوکر نکل لئے۔ کوئٹہ سے ہلمند تک کی پوری بیلٹ ایم ائی سکس کی سرگرمیوں کا مرکز رہی ہے. اور اسی بیلٹ میں اس ایجنسی کو وہ ہزیمت اٹھانی پڑی جس کا خلاصہ یہ ہے کہ یہ پاکستان کو بائی پاس کرکے کسی "فرینڈلی طالبان کمانڈر" سے خفیہ بات چیت کرتے رہے، اور معاملات طے پائے تو کئی ملین پاؤنڈ کا نذرانہ بھی پیش کردیا۔ مگر بہت جلد انکشاف ہوا کہ جسے ایم آئی سکس طالبان کمانڈر سمجھتی رہی، وہ کوئٹہ کے ان دکانداروں میں سے ایک تھا جن کا بھولا پن ظاہر کرنے کے لئے یہ روایت بیان ہوتی ہے کہ یہ پندرہ ہزار کا قالین پندرہ سو میں بیچ جاتے ہیں۔ اس بار قالین کا سودہ ذرا مختلف ہوا تھا۔ اس بار پندرہ سو کا قالین 12 ملین پاؤنڈ میں فروخت کیا گیا تھا اور ستم ظریفی یہ کہ گاہک کو قالین بھی دیا نہیں گیا۔ امریکہ ہو خواہ برطانیہ، یہ احساس دونوں کو اچھی طرح ہوگیا ہے کہ دکاندار تو شاید افغانستان میں کہیں روپوش ہے مگر قالین پاکستان میں ہی کہیں پڑا ہے۔ چنانچہ اس بار وہ قالین کے حصول کی تمام کوششیں پاکستان کی مدد سے کر رہے ہیں۔ پاکستان پر دباؤ بڑھانے کے لئے کبھی انہوں نے ٹی ٹی پی کا سہارا لیا تھا، جس کا بوریا بستر پاکستان سمیٹ چکا۔ اب یہی کام منظور پشتین کی پی ٹی ایم سے لیا جا رہا ہے۔ دوحہ مذاکرات کے حوالے سے طرح طرح کی باتیں گردش کر رہی ہیں۔ عید سے عین قبل خبر گرم ہوئی کہ 14 اگست کے آس پاس معاہدے پر دستخط ہونے جا رہے ہیں، عید گزر گئی مگر دستخط نظروں سے نہیں گزرے۔ پھر معاہدے کے نکات کے حوالے سے بھی متضاد باتیں سننے کو مل رہی تھیں۔ منظور پشتینیوں کا دعوی ہے کہ طالبان امریکہ کے فوجی اڈوں کا قیام پندرہ برس کے لئے قبول کرچکے ہیں۔ یہ بھی سننے میں آرہا تھا کہ کشمیر کے حوالے سے جاری ہونے والا طالبان کا حالیہ بیان پاکستان کی خارجہ پالیسی کی ناکامی کا منہ بولتا ہے ثبوت ہے، کہنے والوں کا کہنا تھا کہ یہ بیان درحقیقت پاکستان کو دیا گیا ایک برا پیغام ہے۔ اور کچھ حلقے "ذرائع" کی آڑ میں یہ بھی کہہ رہے تھے کہ طالبان کی جانب سے اشرف غنی کے ساتھ مذاکرات کی شرط بھی مان لی گئی ہے۔ جبکہ دوسری جانب سے اس کے بالکل برعکس کہا جا رہا ہے۔ اس مبہم صورتحال میں اخبار نویسوں کا بیان کردہ سچ اور حقیقت بھی "ذرائع" کا محتاج نظر آرہا تھا۔ چنانچہ لازم ہوگیا تھا کہ کسی ٹاپ لیول طالبان کمانڈر یا رہنماء سے روبرو ہوکر صورتحال کو سمجھا جائے۔ اور میں کوجک ٹاپ کے اس پار اپنی اسی پیشہ وارانہ ذمہ داری کو پورا کرنے کی غرض سے اتر رہا تھا۔ میں سچ کی تلاش میں تھا ! ! !

##############################
https://web.facebook.com/Riayat.Farooqui/posts/2639758989381413?comment_tracking=%7B%22tn%22%3A%22O%22%7D
کوجک پاس پر برٹش دور کے ڈیڑھ صدی پرانے بنکر

##############################
https://web.facebook.com/Riayat.Farooqui/posts/2645589652131680?comment_tracking=%7B%22tn%22%3A%22O%22%7D
کچھ دوستوں نے سوشل میڈیا پر پی ٹی ایم کی سرگرمیوں کا جواب دینے کے لئے یہ پیج بنایا ہے۔ ان کا اصرار تھا کہ میں اسے متعارف کراؤں۔ عرض کیا پیج کی بعض پوسٹوں کی لینگویج ٹھیک نہیں تو فرمایا، پی ٹی ایم کونسا شبنمی زبان استعمال کرتی ہے ؟ ہم پی ٹی ایم کو اسی کی لینگویج میں جواب دے رہے ہیں۔ یہ لہجہ تو ہم نے علی وزیر سے سیکھا ہے۔ اگر وہ یہ لینگویج اختیار کرکے "ہیرو" قرار پا سکتا ہے تو ہم تو ہیرو بننے کا شوق بھی نہیں رکھتے۔ https://www.facebook.com/ہم-آوازپاکستان-669343543500729/

##############################
https://web.facebook.com/Riayat.Farooqui/posts/2645031818854130?comment_tracking=%7B%22tn%22%3A%22O%22%7D
"رات کے اس پار" ::::::::::::::::::::::: کوجک ٹاپ سے اتریں تو وسیع میدانی علاقہ شروع ہوتا ہے جس کے بیچوں بیچ وہ چمن شہر پھیلا ہوا ہے جہاں سمگلر، جے یو آئی، پشتون نیشنلسٹ اور طالبان ایک گھاٹ سے پانی پیتے ہیں. ہم سیدھے ان شورومز پر پہنچے جہاں افغان ٹرانزٹ کی بیش قیمت کاریں فروخت ہوتی ہیں. جو گاڑیاں ہمارے ہاں کروڑوں کی ہیں وہ وہاں چند لاکھ میں دستیاب ہیں. کیونکہ وہاں یہ کسٹم ڈیوٹی کے بغیر دستیاب ہیں. ہم نے کئی شورومز پر "سنجیدہ بھاؤ تاؤ" بھی کیا حالانکہ جیب میں پیسے بس اتنے ہی تھے کہ فرشی ریستورانوں پر دو چار وقت کا وہ مشہور زمانہ روش ہی کھایا جاسکے جو دنبے کے گوشت کا ہلکی آنچ پر تیار ہوتا ہے. شورومز والوں سے کسی نہ آنے والی کل آنے کا کہہ کر ہم ان کباڑیوں کی جانب متوجہ ہوئے جو افغان جنگ کا ترکہ فروخت کرتے ہیں. یہاں غیر قانونی اشیاء تو سرعام فروخت کی جاتی ہیں، جبکہ بہت زیادہ غیر قانونی مواد کھوپچے میں. لیکن یہ بہت زیادہ غیر قانونی مال بھی وہ ہر ایرے غیرے کو نہیں بیچتے. ہم نے یہاں سے جیبی ٹارچ اور ایک عدد چاقو خریدا تاکہ وہ خربوزے کاٹے جاسکیں جو گاڑی کی ڈگی میں پڑے سڑنے کو تھے. یہاں سے چمن کے عام بازاروں کا رخ کیا تو چودہ طبق روشن ہوگئے. بیش قیمت چیزیں چھوڑیئے، پلاسٹک کا جو سادہ سا جگ کراچی میں سو روپے کا تھا اس کی قیمت چمن میں تین سو روپے تھی اور چائے کے جو کپ ہمارے بڑے شہروں میں 350 روپے کے تھے وہ "اہل چمن" 700 روپے میں فروخت کر رہے تھے. دو چار سال قبل تک ان مارکیٹوں میں امریکہ، یورپ اور مشرق بعید کے ممالک کی مصنوعات عام دستیاب تھیں جو افغان ٹرانزٹ کے ذریعے ان مارکیٹوں میں پہنچتی تھیں. لیکن اب یہاں "چائنا مال" کی بھرمار تھی. چمن سے کوئٹہ تک پھیلے اس علاقے کے باسی سب کچھ ہیں بس "باسی" نہیں ہیں. کاروباری شعور کی یہ معراج پر ہیں. یہاں پچھلی نسل کے چٹے انپڑھ بابے دنیا بھر سے امپورٹ ایکسپورٹ کرتے ہیں. کروڑ پتی لفظ تو یہاں شاید ہتک عزت کے زمرے میں آتا ہو. اوطاقوں میں کسی کروفر کے بغیر بیٹھے سادہ سے نظر آتے یہ لوگ باہمی گفتگو میں کسی شبر زیدی کے خوف سے آزاد دو ہزار لاکھ اور چار ہزار لاکھ کے سودے طے کر رہے ہوتے ہیں. مگر یہ بات سمجھ نہ آئی کہ جو دکان یہ 20 کروڑ میں خریدتے ہیں، وہ کرائے پر صرف 10 ہزار میں کیوں دیدیتے ہیں ؟ ہم شام کی چائے پر ایک بزنس مین کے ایسے مہمان خانے میں پہنچے جس کا صرف مہمان خانہ ڈھائی تین ہزار گز پر محیط تھا. ان کے جواں سال پڑھے لکھے صاحبزادوں نے ہمارا خیر مقدم کیا جن سے مختلف امور پر گپ شپ چلتی رہی، اس دوران ایک سادہ سی وضع قطع والے بزرگ بھی ہمارے سامنے آ بیٹھے، اور گفتگو میں شریک ہوگئے. خیال تھا کہ کوئی مڈل کلاسیے محلے دار ہوں گے، چنانچہ ہم نے بھی کوئی خاص توجہ نہیں دی. وہ تو وقت رخصت پتا چلا کہ یہی ہمارے میزبان تھے. اور یہی ان لوگو کا کمال ہے کہ وضع قطع، باڈی لینگویج اور گفتگو میں اس درجہ خاکسار رہتے ہیں کہ اجنبی اندازہ بھی نہیں کرپاتا کہ اس کا سامنا کسی توپ ہستی سے ہے. چمن کے ایسے ہی ایک ناخواندہ مگر اعلی کاروباری دماغ والے شخص نے جب پہلی بار امپورٹ کے بزنس کا رخ کیا تو جاپان کا ویزہ لگوا کر پاسپورٹ ہاتھ میں تھامے کراچی ایئرپورٹ میں داخل ہوا. بھولے پن کا یہ عالم تھا کہ بہت سے دروازے دیکھ کر پہلے تو پریشان ہوا اور پھر ایمیگریشن کاونٹر پر جا کر دریافت کیا "جاپان کونسا راستہ جاتا ہے ؟" افغان بارڈر سے متصل واقع یہ چمن شہر اس لحاظ سے بھی ایک دلچسپ شہر ہے کہ یہاں متضاد خیالات و رجحانات کے لوگ باہم شیروشکر رہتے ہیں. شہر ہندوؤں کے چمن داس مندر سے منسوب ہے. یہاں ہندوؤں کا ایک نہیں دو مندر قائم ہیں، ایک قدیم اور دوسرا جدید. صرف یہی نہیں بلکہ شہر کے ایک بازار کا نام بھی رام چندر بازار ہے جبکہ ایک شاہراہ بھی رام سے منسوب ہے. چمن کی ہندو برادری مسلمانوں میں اس حد تک گھل مل کر رہتی ہے کہ وضع قطع میں یکسانیت کے سبب بسا اوقات اجنبی کسی ہندو سے بھی کہدیتے ہیں "اذان ہوگئی ہے، نماز نہیں پڑھنی ؟" تب آگے سے مسکراتا جواب آتا ہے "میں ہندو ہوں، آپ پڑھ آئے !" یہ ہم اس چمن شہر کی بات کر رہے ہیں جو افغان طالبان کا بھی گڑھ ہے. اسی چمن شہر میں ایک بڑی سیاسی قوت پشتون قوم پرست بھی ہیں. صرف چمن شہر ہی نہیں بلکہ بلوچستان کی پوری پشتون بیلٹ میں ان کی موجودگی واضح طور پر نظر آتی ہے. شاہراہوں پر جابجا محمود خان اچکزئی اور مقامی لیڈروں کی تصاویر کی بھرمار ہے. لیکن حالت یہ ہے کہ 2013ء سے 2018ء کے مابین بلوچستان پر پہلی بار حکومت کا موقع ملا تو کارکردگی صفر رہی. یہ وزارتوں اور گورنرشپ کا لولی پاپ بس خود ہی چوستے رہے، عوام تک اس کے ثمرات منتقل نہ کئے. نتیجہ یہ کہ 2018ء کے انتخابات میں کاردگی پیش کرنے کے بجائے منظور پشتین کا ڈھول گلے میں ڈال کر اسے پیٹتے ووٹ مانگتے نظر آئے. منظور پشتین خوش تھا کہ اسے بلوچستان کے پشتونوں کی حمایت مل گئی، جبکہ محمود خان اچکزئی نے پوری سمجھداری کے ساتھ یہ بندوبست کیا کہ منظور پشتین اس پوری بیلٹ میں قدم نہ جمانے پائے. چنانچہ نتیجہ یہ ہے کہ اس پوری بیلٹ میں منظور پشتین کی ایک بھی تصویر کسی دیوار یا بل بورڈ پر نظر نہیں آتی. محمود خان اچکزئی کے لوگ منظور کا صرف نام کیش کرتے ہیں، خود منظور مسکین کو بس "روش" کھلا کر چلتا کر دیتے ہیں. علاقے پر سیاسی گرفت محمود خان نے اپنی ہی رکھی ہے. اور یہ گرفت بھی اتنی ڈھیلی ہے کہ پشتون بیلٹ سے قومی اسمبلی میں نمائندگی قوم پرستوں کی نہیں بلکہ جے یو ائی کی ہے. خود محمود خان اچکزئی بھی پچھلے الیکشن میں جے یو آئی کے مولانا صلاح الدین ایوبی سے شکست کھا چکے ہیں. ایسے میں یہ اندازہ بخوبی لگایا جاسکتا ہے کہ بلوچستان کی جس پشتون بیلٹ پر قوم پرستی کی گرفت محمود خان اچکزئی نے اپنی رکھی ہے اور قومی اسمبلی میں خود وہ بھی نہیں ہیں تو اس منظور پشتین کی حیثیت تو وہاں گریبی کی بھی نہیں جس کی تصویر تک محمود خان اچکزئی پشتون بیلٹ کی دیواروں پر نہیں چھوڑتے. پشتون نیشنلزم کے اس پتلے حال پر غور کرتے کرتے ہم شب بسری کے لئے ان کے ہاں پہنچے جو افغان طالبان کے شدید مخالف ہیں. ایسے سفر کی سب سے اہم رات بسر کرنے کا اس سے زیادہ موزوں مقام کوئی اور ہو نہیں سکتا تھا. اس رات کے میزبانوں نے ہمیں دنبے کا بہت سا گوشت ہی نہیں کھلایا بلکہ ساری رات طالبان کے حوالے سے ہماری "فکری اصلاح" بھی فرماتے رہے. اور ہم کامل یکسوئی و دلچسپی کے ساتھ ان کا وہ سبق سنتے رہے جو انہوں نے محمد خان شیرانی سے سیکھ رکھا ہے. یہی وہ رات تھی جس کے اس پار ہماری اصل منزل تھی !

##############################
https://web.facebook.com/Riayat.Farooqui/posts/2660621160628529
آج بیگم جان نے کوفتے بنانے کی کوشش فرمائی، پر بن شوربے والا قیمہ گیا۔ لذت تو ان کے ہاتھ پر ختم ہے سو کھایا خوب مزے لے کر۔ ہم کھا چکے تو بیحد محتاط لہجے میں نمک مسالے کی بابت دریافت فرمایا "کچھ کم یا زیادہ تو نہیں تھا ؟" ان کی نظروں سے نظریں چار کئے بغیر عرض کیا "بس صمد بونڈ کی کمی تھی، ورنہ کوفتہ پھیلتا نہیں" خدا اس ٹی وی والی آنٹی کے حال پر رحم فرمائے، جس کی یہ ریسیپی تھی، کہ بیگم جان کے خاندان کی بددعائیں بڑی مشہور ہیں 🤭🤭🤭

##############################
https://web.facebook.com/Riayat.Farooqui/posts/2664098260280819
ہم نے ایک میمن سے پوچھا "کیا یہ درست ہے کہ میمنوں میں کوئی شاعر نہیں ہوا ؟" گنتے نوٹوں کی گڈی لہرا کر بولے "اس سے بڑی شاعری اور کیا ہوگی ؟ یہی میمن کی نثر اور یہی شاعری ہے" "سوال گول مت کیجئے، جو پوچھا ہے اس کا جواب دیجئے !" ہم نے پرائے نوٹوں کی خوشبو سے بدمزہ ہوکر کہا، تو وہ بولے "میمنوں میں شاعر بھی ہوئے ہیں، اور اللہ کے فضل سے آپ کے اس بھائی کی غالب فہمی کی پوری میمن برادری معترف ہے" "اچھا اس سادہ سے شعر میں شاعر کیا کہہ رہا ہے ؟" ابھی اس طرف نہ نگاہ کر میں غزل کی پلکیں سنوار لوں میرا لفظ لفظ ہو آئینہ تجھے آئینے میں اتار لوں "ہاہاہاہاہاہاہاہا" "اس میں ہنسنے والی کیا بات ہے ؟" "پہلی بات تو یہ ہے کہ شاعر پیشے کے لحاظ سے نائی ہے اور وہ بھی بیوٹی پارلر کا. دوسری بات یہ کہ اس کے کام میں پختگی نہیں ہے، اسے ڈر ہے کہ کوئی کام کے دوران اس کی طرف دیکھے گا تو گھبراہٹ میں کام خراب بھی ہوسکتا ہے. ویسے یہ بھی ہوسکتا ہے کہ غزل کا برائیڈل میک اپ ہورہا ہو، اب دلہن کا کام اضافی توجہ تو چاہتا ہی ہے" "لاحول....... تم نوٹ گنو ! نوٹ !"

##############################
https://web.facebook.com/Riayat.Farooqui/posts/2665458773478101
آئرلینڈ سے ڈاکٹر انعام الحق صاحب کا تحفہ. بہت شکریہ ڈاکٹر صاحب ❤️❤️❤️

##############################
https://web.facebook.com/Riayat.Farooqui/posts/2675154389175206
سبحان اللہ

##############################
https://web.facebook.com/Riayat.Farooqui/posts/2675088965848415
مولانا طارق جمیل جب طالب جوہری سے ملے تو خوشگوار حیرت میں مبتلا ایک شیعہ صحافی دوست نے فون کرکے پوچھا "ہم شیعوں کے پاس ایسا کیا ہے جس میں مولانا کو دلچسپی ہوسکتی ہے ؟" عرض کیا "من گھڑت روایات ! مولانا کی من گھڑت روایات میں گہری دلچسی رہتی ہے" 🙄🙄🙄

##############################
https://web.facebook.com/Riayat.Farooqui/posts/2676763089014336
آج علی الصباح کابل میں واقع امریکی سفارتخانے پر طالبان نے تین راکٹ داغے ہیں، اور تینوں نشانے پر لگے ہیں. وہ ٹویٹ کا جواب بھی راکٹ سے دیتے ہیں. بہت ہی ظالم ہیں طالبان

##############################
https://web.facebook.com/Riayat.Farooqui/posts/2679002385457073
"اہل بیت" ::::::::::::: ایک مجلس میں موروثی سیاست زیر بحث تھی۔ میرا کہنا یہ تھا کہ کوئی تب تک لیڈر بن ہی نہیں سکتا جب تک عوام اسے قبول نہ کرلے۔ اگر نواز شریف بیٹی کو لیڈر بنانا چاہے اور عوام قبول نہ کرے تو وہ کیسے لیڈر بن کر ابھر سکتی ہے ؟ لھذا اگر عوام قبول کرلے تو اس پر اعتراض کی گنجائش نہیں۔ اس پر مجلس میں شریک ایک ایسے صاحب زور و شور کے ساتھ جوابی موقف پیش کرنے لگے جن کے نام کے آخر میں "رضوی" آتا ہے۔ میں نے ہنستے ہوئے پوچھا "آپ سنی ہوگئے ہیں کیا ؟" حیران ہوکر بولے "نہیں تو ! ایسا کیوں پوچھ رہے ہیں آپ ؟" عرض کیا "یہ سوال اس لئے پوچھا کہ کوئی شیعہ اگر موروثی سیاست کے خلاف بات کرے گا تو شیعہ نہیں رہ سکتا" وہ مزید حیران ہوئے اور پوچھا "وہ کیسے ؟" عرض کیا "شیعہ مذہب کی تو پوری عمارت "اہل بیت" پر کھڑی ہے۔ علی دا پہلا نمبر، امام حسن کی بیعت، امام حسین کا خروج۔ آپ کا تو صدیوں سے جھگڑا ہی اس بات پر ہے کہ خلافت پر حق اہل بیت کا تھا۔ آپ تو قیادت اور خلافت کے لئے اہل بیت ہونا سب سے مضبوط کوالیفکیشن مانتے ہیں" اب یہ نہ پوچھئے گا کہ اس کے بعد کیا ہوا 🤭🤭🤭

##############################
https://web.facebook.com/Riayat.Farooqui/posts/2678687305488581
"دوحہ سے فرار"  (یونی کوڈ لنک کمنٹ میں)"دوحہ سے فرار"  (یونی کوڈ لنک کمنٹ میں)

##############################
https://web.facebook.com/Riayat.Farooqui/posts/2691963770827601
"مشکوک حرکت" ::::::::::::::::::::: بیگم جان نے کل شب ایک بجے کے لگ بھگ ڈھر ساری چاکلیٹس کی فرمائش کردی۔ عرض کیا "بیگم جان ! آپ کیوں رات کے اس پہر دکاندار کی نظر میں ہمارا کردار مشکوک کرنے لگی ہیں ؟ وہ تو یہی سوچے گا کہ رات کے اس پہر یہ بڈھا بیوی کے لئے تو گھر سے نہ نکلا ہوگا" بیگم جان ٹھنڈی سانس بھر کر رہ گئیں۔ ابھی چند منٹ قبل ہی انہیں چاکلیٹ فراہم کردی گئی ہے کیونکہ دن کی روشنی میں یہ ہم ادھیڑ عمر لوگوں کے لئے مشکوک حرکت نہیں ہوتی 😱

##############################
https://web.facebook.com/Riayat.Farooqui/posts/2691754040848574
"مذاکرات کا مستقبل" ::::::::::::::::::::::::::: مذاکرات اگر ایک ہی ریاست کی حکومت اور اپوزیشن کے مابین ہوں تب بھی ایسا کم کم ہی دیکھنے کو ملتا ہے کہ بلا تعطل مذاکرات جاری رہیں اور کسی ڈیڈلاک کی نوبت نہ آئے۔ ڈیڈلاک بھی آتے ہیں، مذاکرات تعطل کا بھی شکار ہوتے ہیں۔ لیکن وہ میزیں ایک بار پھر سجتی ہیں جہاں کڑیوں سے کڑیاں جوڑ کر نتائج تک پہنچنے کی کوششیں ہوتی ہیں۔ قابل غور بات یہ ہے کہ تعطل ہمیشہ اس فریق کی جانب سے آتا ہے جس کی گردن پھنسی ہو۔ اگر یہ ایک ریاست کے اندرونی مذاکرات ہوں اور اپوزیشن کی پوزیشن مظبوط ہو تو حکمران جماعت ریورس گیئر لگاتی ہے۔ اور اگر اپوزیشن کسی ایسے شرمناک موڑ سے دوچار ہوگئی ہو جہاں حکمران جماعت کو اس پر سیاسی بالادستی حاصل ہو تو پھر اپوزیشن ہی مذاکرات میں تعطل کے بہانے ڈھونڈتی ہے۔ پھر یہ بھی ایک طے شدہ حقیقت ہے کہ تعطل کے اس دور میں بھی بیک ڈور رابطے رکھے جاتے ہیں۔ اور مذاکراتی میز پر آنے سے قبل پس چلمن کچھ منت سماجت چلتی ہے۔ اس منت سماجت کے نتیجے میں جو کچھ مانگا جاتا ہے اسے "فیس سیونگ" بھی کہتے ہیں اور "باعزت راستہ" بھی۔ طالبان اور امریکہ کے مابین جاری مذاکرات اس لحاظ سے بہت ہی نازک رہے ہیں کہ یہ کسی ریاست کی اندرونی سیاسی اکائیوں کے مابین نہ تھے۔ لھذا یہ کسی پرامن جدوجہد پر یقین رکھنے والی دو ایسی سیاسی قوتوں کے مابین نہ تھے جو ایک دوسرے کی نہ تو خون کی پیاسی ہوتی ہیں اور نہ ہی وہ کوئی مار دھاڑ کر رہی ہوتی ہیں۔ بلکہ یہ دو ایسی متحارب قوتوں کے درمیان تھے جو پچھلے بیس سال کے دوران ایک دوسرے کے خلاف لاکھوں ٹن بارود استعمال کرچکی ہیں۔ اس جنگ میں ہزاروں امریکی و دیگر غیرملکی فوجی مرے ہیں اور ہزاروں ہی کی تعداد میں طالبان اور افغان شہری بھی شہید ہوئے ہیں۔ امریکہ ایک ٹریلین ڈالرز سے زائد اس جنگ میں پھونک چکا ہے اور کامیابی کا دور دور تک کوئی نام و نشان نظر نہیں آتا۔ 2006ء کے بعد سے امریکہ اور برطانیہ نے باقاعدہ ڈاکومنٹریز بنا بنا کر یہ پروپیگنڈہ شروع کیا کہ اس جنگ میں پاکستان سے ہمیں "سچا پیار" نہیں مل رہا۔ یہ اس زمانے کی بات ہے جب پاکستان کے ایئربیسز تک امریکہ کے ملٹری آپریشنز کے لئے استعمال ہورہے تھے۔ لاکھوں ٹن حربی ساز و سامان کی ترسیل کے لئے دو مکمل محفوظ سپلائی لائینیں چوبیس گھنٹے روبعمل تھیں۔ ایک فضاء سے گزرتی تھی تو دوسری زمین پر بلوچستان سے ہوکر جا رہی تھی۔ مگر امریکہ کو پھر سچا پیار نہ ملنے کا شکوہ پیدا ہوچلا تھا۔ اگلے چار پانچ سال تو یہ پاکستان سے سچا پیار حاصل کرنے کے لئے اسے اپنی پروپیگنڈہ وار کی مدد سے ڈرانے کی کوشش کرتے رہے، مگر سچا پیار نہ ملنے کی شکایت دور نہ ہوسکی۔ پھر انہیں یقین ہوچلا کہ یہ افغانستان کی دلدل میں گھٹنوں تک پھنس چکے ہیں۔ اور صورتحال اس قدر خوفناک ہے کہ کامیابی تو دور کی بات اب یہ اس دلدل سے بھی پاکستان کی مدد کے بغیر نکل نہیں سکتے۔ یوں 2011ء سے انہوں نے پاکستان کی یہ منتیں شروع کردیں کہ اگر سچا پیار نہیں دیتے تو پھر ہمیں محفوظ انخلا فراہم کرنے میں ہی اپنا کردار ادا کیجئے۔ جنرل کیانی ایکسٹینشن لے کر ان کے جرنیلوں کو سچے پیار کا یقین دلاتے رہے مگر یہ طالبان سے بات چیت کا دروازہ کھلوانے پر مصر رہے۔ اس دوران امریکی اپنی کوششوں سے ملا برادر تک رسائی حاصل کرنے میں کامیاب ہوئے تو پاکستان نے ملا برادر کو حراستی مہمان بنا لیا۔ یوں یہ دلچسپ تماشا شروع ہوگیا کہ جس پاکستان کو امداد ہی طالبان کو پکڑنے اور مارنے میں مدد کے نام پر دی جاتی تھی، اسی پاکستان سے درپردہ یہ مطالبہ شروع ہوگیا کہ "ملا برادر کو رہا کرو" اسی دوران ایک ایک کرکے سارے اتحادی بھی ساتھ چھوڑ گئے۔ اور امریکہ افغانستان میں تنہاء رہ گیا۔ بش جیسا عیار اور اوباما جیسا مدبر آٹھ آٹھ سال حکومت کرکے ہر طرح کے جتن کر گئے مگر افغانستان کی دلدل میں مزید پھنسنے کے سوا کچھ نہ کرسکے۔ صدر اوباما نے تو کئی امریکی جرنیل بھی ذلیل کرکے نکال دئے۔ مگر سینٹ کام اور افغانستان میں اتحادی فوج کا ایک بھی کمانڈر عظیم امریکہ کی عظمت کا لوہا افغانستان میں منوا نہ سکا۔ بالآخر وائٹ ہاؤس کو ایک ایسا صدر ملا جو خود امریکیوں کی نظر میں ہی مسخرے کی حیثیت رکھتا ہے۔ نتیجہ یہ کہ جس امریکی اسٹیبلیشمنٹ کو افغانستان پر فوکس رکھنا تھا اس کا سارا فوکس وائٹ ہاؤس کی جانب شفٹ ہوگیا۔ یوں افغانستان سے امریکی فوج کے انخلا کے بجائے وائٹ ہاؤس سے ٹرمپ کا انخلا ان کی ترجیح بن گیا۔ ٹرمپ نے پاکستان کو سنگین نتائج کی دھمکی دی تو ہماری فیصلہ ساز قوتوں نے موقع کا بھرپور فائدہ اٹھانے کی ٹھان لی۔ ٹرمپ انخلا کے لئے طالبان سے بات چیت شروع کرنے کی تیاری کرنے لگے تو امریکی اسٹیبلیشمنٹ اس میں رکاوٹیں ڈالنے لگی۔ کیوں ؟ کیونکہ وہ جانتے تھے کہ اچھی ڈیل کے لئے جتنی عقل درکار ہے اتنی ٹرمپ کے پورے خاندان کے پاس بھی نہیں۔ امریکی اسٹیبلشمنٹ جانتی ہے کہ پاکستان ٹرمپ جیسے "ذہین" صدر کو نعمت غیر مترقبہ کے طور پر لے رہا ہے اور اس کا بھرپور فائدہ اٹھائے گا۔ سو اس پورے پس منظر میں سمجھنے کی بات یہ ہے کہ اب امریکی اسٹیبلشمنٹ مذاکرات کا سلسلہ ٹرمپ کی بقیہ مدت میں بحال نہیں ہونے دے گی۔ اس دوران اگر ٹرمپ نے خود ہی جلد یو ٹرن لے لیا تو اس کا بھرپور فائدہ پاکستان اٹھائے گا۔ لیکن اگر امریکی اسٹیبلیشمنٹ کامیاب رہی اور اگلے صدارتی الیکشن کے بعد تک مذاکرات لٹک گئے تو پھر بعید نہیں کہ پاکستان یہ کہہ کر اس معاملے کو مزید طول کی طرف لے جائے کہ ہم نے آپ کے طالبان سے مذاکرات شروع کرائے اور آپ ہمیں ہی اعتماد میں لئے بغیر دوحہ سے فرار ہوگئے ؟ طالبان سخت ناراض ہیں، وہ اب ہماری نہیں سن رہے۔ ہم کس منہ سے انہیں دوبارہ میز پر آنے کا کہیں ؟ دوسری طرف طالبان بھی یہ کہہ سکتے ہیں کہ آپ تو عین دستخطوں سے قبل بھاگ گئے، آپ پر مزید بھروسہ کیسے کیا جائے ؟ سو اس خطے کے امن کے لئے ٹرمپ کا یوٹرن بڑی اہمیت اختیار کرگیا ہے۔ اگر یہ یوٹرن ہوگیا تو افغانستان کا معاملہ پرامن موڑ لے لے گا۔ لیکن اگر یہ یوٹرن ظاہر نہ ہوا تو پھر کچھ سال مزید خون ریزی ہوگی۔ ٹرمپ ہے تو عمران خان جتنا ہی ذہین مگر یوٹرن لے گا کہ نہیں ؟ یقین سے کچھ نہیں کہا جاسکتا۔ گوریلا جنگوں میں جنگ کا درجہ حرارت بڑی اہمیت رکھتا ہے۔ یہ آنچ اب تک ہلکی رکھی گئی تھی کہ ضرورت ہلکی آنچ کی ہی تھی۔ لیکن محسوس یوں ہوتا ہے کہ اب آنچ بڑھانے کا موقع آگیا ہے۔ آنے والے دن افغانستان میں امریکہ کے لئے بہت خون ریز ہوسکتے ہیں !

##############################
https://web.facebook.com/Riayat.Farooqui/posts/2703695826321062
برسات کے موسم میں، میں گھر سے نکل آیا، عمر بھی اٹھا لایا

##############################
https://web.facebook.com/Riayat.Farooqui/posts/2701824273174884
انا للہ و انا الیہ راجعون زلزلے کی خبر ابھی دیکھی۔ کونسے علاقے زیادہ متاثر ہیں ؟انا للہ و انا الیہ راجعون زلزلے کی خبر ابھی دیکھی۔ کونسے علاقے زیادہ متاثر ہیں ؟

##############################
https://web.facebook.com/Riayat.Farooqui/posts/2705564122800899
ارتکاز کیسے حاصل کیا جائے ؟ ::::::::::::::::::::::::::::::::: پوچھا گیا لگے ہاتھوں میرا بھی ایک سوال ہے ارتکاز کیسے حاصل کیا جائے اگر کوئی شخص لکھنا چاہے اس کے پاس موضوع کے حوالے سے معلومات بھی ہوں لکھنا بھی جانتا ہو لیکن جب لکھنے لگے تو ارتکاز چھوٹ جائے خیالات منتشر ہو جائیں عرض کیا ارتکاز کے لئے لازم ہے کہ رائٹر روز اپنے آپ سے طویل ملاقات کیا کرے۔ رائٹر کا تنہائی پسند ہونا ضروری ہے۔ بہت زیادہ سوشل ہونا رائٹر افورڈ نہیں کرسکتا۔ دوسری چیز یہ کہ رائٹر کا اپنا کمرہ بالکل سادہ ہونا چاہئے۔ میرے کمرے کی دیواروں پر کبھی بھی کوئی پینٹنگ یا اور کوئی چیز نہیں ہوتی۔ چار میں سے تین دیواریں خالی ہیں جبکہ ایک پر صرف ایک وال کلاک ہے۔ فرش پر بچھا میرا میٹرس ہی میرا سب کچھ ہے۔ اسی پر سوتا ہوں، اسی پر کھاتا پیتا ہوں اور اسی پر بیٹھ کر کام کرتا ہوں۔ گھر کے جس حصے میں سب سے کم جاتا ہوں وہ ڈرائینگ روم ہے۔ یہ سب اس لئے کہ ارتکاز سب سے اہم چیز ہے، اور یہ سادگی سے جنم لیتا ہے۔ جتنا ارتکاز بھرپور ہوتا ہے اتنی ہی تحریر جاندار ہوتی ہے۔ میں جب کچھ اچھا لکھنے بیٹھتا ہوں تو عام طور پر ڈھائی سے تین گھنٹے لگتے ہیں۔ اور ان ڈھائی تین گھنٹوں کے دوران پھر میں آس پاس سے بے خبر کسی اور ہی جہان میں ہوتا ہوں۔ یہ بہت تکلیف دہ ہوتا ہے۔ جب ان تحریروں کی تکمیل کے بعد واپس اپنے حواس میں آتا ہوں تو نچلا دھڑ سن ہوچکا ہوتا ہے اور دماغ میں سیٹیاں بج رہی ہوتی ہیں۔ ٹھنڈا پانی پی کر ایک گھنٹے کے لئے نیم دراز ہوجاتا ہوں تب جا کر طبیعت بحال ہوتی ہے۔ فیس بک پر اس طرح کی کوئی چیز مہینے میں ایک آدھ بار ہی لکھتا ہوں۔

##############################
https://web.facebook.com/Riayat.Farooqui/posts/2705517506138894
ایک میسج اور اس کا جواب ::::::::::::::::::::::::::::::: السلام علیکم۔ سر لیپ ٹاپ آپ کا خراب ہے۔ مطلب مصروفیات شاید کچھ کم ہوں گے۔ موقع اچھا ہے۔ سوچا بات کر لینی چاہیے۔ اگر آپ چاہیں تو میسج کو نظر انداز کر سکتے ہیں۔ سر میں ایک کم پڑھا لکھا مطلب صرف 6 جماعتیں پڑھا ہوں۔  پندرہ سے بیس ہزار تنخواہ لینے والا ملازم  شخص ہوں۔ اپنے معاشی مسائل کے باوجود کوشش رہتی ہے کچھ نہ کچھ پڑھنا یا لکھنا چاہیے۔ زیادہ کتابیں خریدنے کی اہلیت نہیں رکھتا اس لیے انٹرنیٹ سے جتنا ہوسکتا ہے مدد لیتا رہتا ہوں۔ نیم خواندہ ہونے کہ وجہ سے ظاہر ہے میری اردو اچھی نہیں ہے۔ )آپ کے بارے میں بھی جانتا ہوں کس طرح آپ کے کچرے سے اخبار کے ٹکڑے اٹھا کر پڑھنا سیکھا۔ لیکن ایسی لگن محنت اور شوق خدا ہزاروں نہیں بلکہ لاکھوں میں کسی ایک کو عطا کرتا ہے( میں کتاب خریدتا ہوں اپنی کام کے وقت میں سے پانچ پانچ دس دس منٹ نکال کر کتاب پڑھتا ہوں۔ صبح آدھے سے پونا گھنٹہ لگا کر اپنی سوچ سمجھ کے مطابق ریویو لکھتا ہوں۔ لیکن مایوسی اس وقت ہوتی ہے جب صرف ایک لائیک، صرف وہ بھی اسی کتاب کے لکھاری کا۔ تھوڑی دیر بعد پورفائل تصویر تبدیل کرتا ہوں تو اس پر درجنوں لائک کمنٹ آجاتے ہیں۔ اب مسئلہ یہ نہیں کہ لائیک کمنٹ کیوں نہیں آتے۔ مسئلہ یہ ھیکہ اگر کوئی پڑھتا ہی نہیں، میرا تبصرہ اس قابل ہی نہیں کہ اسے کوئی سنجیدہ لے تو کیا  ایسی صورتحال میں بھی مجھے لکھنا چاہیے یا چھوڑ دینا چاہیے۔؟ یا پھر اپنی تحریر کو اس قابل کیسے بنایا جائے کہ اسے لوگ اہمیت دیں۔ بس آپ سے یہی مشورہ درکار تھا۔ جزاک اللہ عرض کیا آپ کو لکھنا چاہئے. تحریر کو تھوڑا دلچسپ بنانے کی کوشش کیجئے. سوکھی تحریریں لوگ پسند نہیں کرتے. کوئی دلچسپ پیرایہ اظہار لئے جملے ضروری ہوتے ہیں. دوسری بات یہ کہ آپ میری پوسٹوں کے لائیکس اور کمنٹس مت دیکھئے. مجھے یہاں تک پہنچنے میں تیس سال لگے ہیں. وقت کے ساتھ ساتھ قارئین کی تعداد بڑھتی ہے، آپ کی بھی بڑھے گی.

##############################
https://web.facebook.com/Riayat.Farooqui/posts/2707530169270961
فرمایا "ہمارا شیر محسن داوڑ اور علی وزیر جیل سے رہا ہوگیا۔ وہ مجرم ہوتی تو رہا ہوتی ؟" عرض کیا اگر آپ ان کی ضمانت کا فیصلہ پڑھیں تو آپ کو اندازہ ہوجائے گا کہ عدالت نے انہیں سیاسی رہنماء نہیں بلکہ جرائم پیشہ عناصر کے طور پر ٹریٹ کیا ہے۔ دونوں کو ضمانت دیتے ہوئے عدالت نے ان کی رہائی کو "نیک چال چلن" سے مشروط کیا ہے۔ اور ساتھ ہی یہ پابندی بھی لگائی ہے کہ دونوں مقررہ عرصہ کے دوران تھانے میں حاضری بھی دیا کریں گے۔ اس طرح کی ضمانتیں پنجابی فلموں میں نوری نتھوں کو ملا کرتی تھیں۔ اگر میں خود کو سیاسی رہنماء سمجھتا تو اس ضمانت کو قبول کرنے سے ہی انکار کر دیتا اور جیل میں ہی بیٹھا رہتا۔ لیکن محسن داوڑ اور علی وزیر تو "فوجی پکوڑے" کھا کر مسکراتے ہوئے ایسی ضمانت پر باہر آگئے جو صرف مجرموں کے لئے مخصوص ہوتی ہے، سیاسی رہنماؤں کے لئے نہیں۔ افسوس اس بات کا ہے کہ آپ کے پنجرے والے دونوں شیر تو جنگل بھی نہیں جا سکتے کیونکہ عدالت نے انہیں تھانے میں حاضریاں لگانے کا جو پابند کر رکھا ہے 🤭🤭🤭

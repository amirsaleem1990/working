
##############################
https://www.facebook.com/AbuIbrahim3841/posts/274552256994504
کورونا نیا نیا اٹھا تھا تو ملحدوں کا کیڑا بھی ساتھ ساتھ اٹھا تھا کہ 'تمہارا' خدا کیا کر رہا ہے، اپنے بندوں کو مرتا دیکھ رہا ہے؟ گویا کورونا سے پہلے جتنی بھی اموات ہوتی تھیں وہ رضائے الہی کے بغیر ہی ہو جاتی تھیں۔  اب جیسے جیسے اللہ کی ایک ادنی مخلوق نے اپنا رنگ دکھایا ہے، ان ناہنجاروں کی بولتی بند ہونے لگی ہے، اب یہ اپنا الحاد نہیں بیچ رہے۔ اب ان سب کو اپنی اپنی پڑی ہے۔ خود کو بچا لوں اور جتنا ہو سکے اتنا زندہ رہ جاوں۔  یہ الحاد کے باطل ہونے کی ایک عظیم نفسیاتی دلیل ہے کہ جب جان پر بنتی ہے تو یہ خود اپنی ترویج و تشہیر کی معنویت کھو بیٹھتا ہے۔ مرتے ہوئے ملحد کو کسی اور کو ملحد بنانے کی فکر نہیں رہتی بلکہ اپنا الحاد بھی غیر معنوی لگنے لگتا ہے جبکہ اسلام کے حق ہونے کی عظیم دلیل یہ ہے کہ گناہگار ترین مسلمان بھی آخری دم تک چاہتا ہے کہ وہ خود بھی اور دوسرے بھی اسلام پر دنیا سے رخصت ہوں تاکہ آخرت میں کامیاب ہو سکیں۔  ابو ابراھیم

##############################
https://www.facebook.com/AbuIbrahim3841/posts/276099776839752
پینتیس سالہ بھارتی اداکار  سشانتھ سنگھ راجپوت کی خودکشی کی خبر ہے، جوان موت پر دکھ ہونا فطری ہے لیکن اپنے ہاتھوں اپنی ہی جان لے لینے والے کو 'ڈپریشن کا شکار' 'ذہنی مریض' بول کے ترس کھانا بھی کوئی آخر نوٹنکی ہے۔ یہ کہنا کہ کوئی شخص خود کو قتل نہیں کرتا جب تک کہ اس کے پیچھے نفسیاتی وجوہات نہ ہوں، تو بھئی ہر انسانی رویے اور اس رویے کے نتیجے میں ظاہر ہونے والے ہر عمل کے پیچھے نفسیاتی وجوہات ہی ہوتی ہیں۔۔۔ محبت سے لے کر نفرت تک، عاجزی سے لے کر تکبر تک، ہمدردی سے لے کر ظلم تک سب نفسیاتی رویے ہی ہیں۔ منفی نفسیاتی رویوں کو قابو کر کے مثبت نفسیاتی رویوں پر گامزن رہنا ہی انسان کا وصف ہے۔  سشانتھ بظاہر کوئی پاگل مجنون تو نہیں تھا کہ دیوانگی میں خود کو لٹکا لیا، اچھا بھلا نارمل بندہ تھا لہذا ایسی حرام موت پر دکھ کے باوجود کم از کم مجھے تو ترس نہیں آتا۔  مانیں یا نہ مانیں مگر ایسی اموات کی اصل وجوہات نفسیاتی سے زیادہ نظریاتی ہوتی ہیں۔۔۔ مادیت پرستی، جدیدیت اور پھر مابعدالجدیدیت نے انسانی نظریات کو مسخ کر کے ہمارے باطنی نظام کو درہم برہم کر رکھ دیا ہے۔ قضاء و قدر پر ایمان، جو کہ کم و بیش تمام مذاہب میں عقیدہ مشترک ہے،  جدیدیت اور مادیت کی بھینٹ چڑھ کے ذہنوں سے غائب ہوتا جا رہا ہے اور خودکشیوں کی بڑی وجہ بن رہا ہے ورنہ یہ ممکن ہی نہیں کہ تقدیر پر ایمان ہوتے ہوئے بندہ خودکشی کر جائے۔ بھلا ہو سوشل میڈیا پر بیٹھے اسلام پسندوں کا جنہوں نے پال واکر کی موت پر 'Rest in Peace' والی برگیڈ کی طبیعت سے پھینٹی لگائی تھی جس کے بعد سے یہ 'RIP' والا  ٹرینڈ کافی کم ہو گیا ہے ورنہ تو ہر مشرک کافر کو جنت تک uber ride دینے کا ٹھیکا ہمارے دیسی لبرل و ملحدین نے اٹھایا ہوا تھا جو کہ خود جنت دوزخ کو ماننے کے ہی قائل نہیں۔۔۔ پھر سشانتھ تو پاکستان میں 'سرفراز' کے نام سے مشہور ہے، اس کے لئے تو جنت الفردوس کی دعائیں ہونی تھیں۔  ابو ابراھیم

##############################
https://www.facebook.com/AbuIbrahim3841/posts/275530740229989
اتنا بجٹ لیتے ہیں تبھی تو آپ کو بلیک ویگو کی سیر کرواتے ہیں۔ ورنہ آپ کی عزت افزائی کے لئے سزوکی کیری ڈبہ بھیجتے ہوئے ہمیں کتنی شرمندگی ہو۔

##############################
https://www.facebook.com/AbuIbrahim3841/posts/276861140096949
ملحدوں کے ڈارونی ابو جناب رچارڈ ڈاکنز نے شائد کہیں کہ دیا تھا کہ "اگر تمام انسان آدم اور حوا سے پیدا ہوئے ہیں تو یہ کالے، گورے اور ایشئن (چینی چپاٹی) کہاں سے آ گئے۔"  بس پھر کیا تھا، اپنے آباء و اجداد کی نقش قدم پر چلتے ہوئے نقلچی بندر کی طرح ہر ملحد یہ پوسٹ شیئر کرانے لگا۔ پچھلے دو چار دن میں کوئی دس ملحدوں کی جانب سے یہ پوسٹ دیکھ چکا ہوں۔  یعنی کمال ہے بھئی! تم امیبا (amoeba) سے ارتقاء کرتے کرتے پہلے مچھلی، پھر مینڈک، پھر چھپکلی، پھر بندر، پھر نیم انسان اور پھر انسان بن سکتے ہو تو آدم و حوا کی اولاد جینیاتی ارتقاء کرتے کرتے کالی، گوری، بھوری اور چپٹی نہیں بن سکتی؟ یہ جو آپ باندروں کی طرح ڈاکنز کا ہر آرگیومنٹ اٹھا کر مسلمانوں پر تھوپنا شروع کر دیتے ہو ناں، کبھی عقل کو بھی ہاتھ مار لیا کرو۔ ڈاکنز اپنے آرگیومنٹ عیسائی مبلغین evangelists کے دلائل کے رد میں دیتا ہے جن کے دینی صحیفے تحریف شدہ ہیں اور ثابت شدہ سائنس سے مار کھا چکے ہیں۔۔۔ ہم مسلمان ہیں، ہمارا صحیفہ زندہ جاوید ہے۔ ہم جینیاتی ارتقاء کو بطور سائنسی حقیقت تسلیم کرتے ہیں اور ڈارون کے نظریہ ارتقاء (جس کا بہت سے ماہر حیاتیات بھی رد کرتے ہیں) اختلاف رکھتے ہیں، ہم بائبل کے مطابق انسان کی پیدائش کو پانچ ہزار سال قدیم نہیں مانتے بلکہ کئی ملین سال قدیم ماننے میں بھی ہمیں کوئی حرج نہیں۔  مانا کہ آپ کو بندروں کی نسل سے ہونے پر بڑا فخر ہے لیکن ایسی بھی کیا مجبوری کہ نقل کرتے ہوئے عقل کا دامن ہی چھوڑ دو، اب تو بندر سے انسان بن چکے ہو ناں، اب تو ذہن کافی ارتقاء کر چکا ہے، تھوڑا استعمال ہی کر لو۔ ابو ابراھیم

##############################
https://www.facebook.com/AbuIbrahim3841/posts/276842793432117
یہ اچھی بات ہے ۔ کہ سیلفی گاڑی سے اتر گئی ہے ۔۔۔ ماشاءاللہ بھائی بہت زبردست

##############################
https://www.facebook.com/AbuIbrahim3841/posts/277930393323357
فن کے عہدِ ٹک ٹاکوی، گیم شو کے عہدِ عامر لیاقتوی و فہد مصطفی، فلم اور ڈرامہ کے عہدِ آئی ایس پی آروی اور کمپیرنگ کے عہدِ وینا ملکوی میں طارق عزیز جیسے لوگوں کی گنجائش بھلا کہاں رہ جاتی ہے۔ انا اللہ وانا الیہ راجعون #GoodByeLegend

##############################
https://www.facebook.com/AbuIbrahim3841/posts/277470840035979
کورونا ایک واحد مسئلہ تھا جس کا الزام یہ پچھلی حکومتوں پر نہیں ڈال سکتے تھے تو وہ انہوں نے 'جاہل' عوام پر ڈال دیا۔  یہ حکومت گھر میں صفائی کے لئے استعمال ہونے والا وہ کپڑا ہے جو گندگی میں پڑ پڑ کر میلا کچیلا ہو چکا ہوتا ہے پھر بھی 'صافی' کہلاتا ہے۔

##############################
https://www.facebook.com/AbuIbrahim3841/posts/280942943022102
ایک ملک کی حکومت نے اعلان کیا کہ فلاں گاوں میں سیلاب کا خطرہ ہے، رہائشیوں کو فورا نقل مکانی کی ہدایات دی گئیں۔ ایک سستا دانشور جو دنیا کی ہر خبر کو سازش سمجھتا تھا کہنے لگا کہ یہ سب حکومت کی چال ہے کہ تم سے تمہارے مکان اور زمینیں خالی کروا کے قبضہ کر سکے۔  خیر اللہ کی کرنی کون ٹال سکتا ہے، چند دن میں سیلاب نے گاوں کو آ لیا، پانی چڑھنے لگا تو بڑے بڑے تقوے اور ایمان والے بھی سب چھوڑ چھاڑ کوچ کرنے لگے مگر دانشور نے موقف تبدیل کیا اور کہنے لگا کہ سیلاب آ تو گیا ہے لیکن یہ اتنا تباہ کن نہیں جتنا حکومت نے بتایا تھا، صرف خوف و حراس پھیلایا جا رہا ہے۔  چند گھنٹے گزرے اور سیلاب نے دانشور کے گھر کو لپیٹ میں لے لیا، دانشور نے پھر موقف بدلا اور کہنے لگا کہ سیلاب کی تباہ کاری تو نظر آرہی ہے لیکن چونکہ یہ طاغوتی حکومت کی سازش ہے لہذا یہ سیلاب اس جیسے ایمان والے کو نقصان نہیں پہنچا سکتا اور یہ سوچ کر اس نے حکومت کی جانب سے بھیجی گئی امدادی کشتیوں اور ہیلی کاپٹروں میں بیٹھنے اور احتیاطی تدابیر استعمال کرنے سے بھی انکار کر دیا اور بلآخر سیلاب میں بہ کر جان گنوا بیٹھا۔  چند دن گزرے کہ یہ دانشور کسی کے خواب میں آیا، پوچھا گیا کہ مرنے کے بعد تیرے ساتھ کیا معاملہ ہوا تو بتانے لگا "میں نے اللہ سے شکوہ کیا کہ یا اللہ میں نے تو تجھ پر اتنا توکل کیا پھر تو نے میرے ساتھ ایسا معاملہ کیوں فرمایا؟" اللہ نے فرمایا "اے میرے بندے! میں نے ہر طرح تیرا بھلا کیا۔ سیلاب کی خبر تجھ تک بروقت پہنچائی تاکہ تو احتیاط کر لے لیکن تو اسے سازش سمجھتا رہا۔ پھر میں نے تجھے سیلاب آنکھوں سے دکھا دیا، تو اسے بےضرر سمجھتا رہا۔ پھر جب تیری جان پر بن آئی تو میں نے تیری مدد کے لئے کشتیاں بھجوائیں لیکن تو انہیں بھی نعمت کی بجائے سازش کہتا ہوا موت کے گھاٹ اتر گیا۔۔۔ تو نے جو کیا ہے اس پر توکل کا اجر نہیں بلکہ خودکشی کی سزا ملے گی۔"  یہی معاملہ ہمارا کورونا کے ساتھ ہے۔۔ پہلے ہم اسے سازش کہتے رہے جب کہ چین و اٹلی کا حال ہمارے سامنے تھا، ہونا یہ چاہیے تھا کہ ہم حکومتی و انفرادی سطح پر فورا احتیاط کرتے لیکن ہم اسے جھوٹی سازش سمجھتے رہے۔  پھر ہماری بداحتیاطی کے باعث یہ پھیلنے لگا، ہم اس سے ہوئی اموات دیکھنے لگے تو ہم نے موقف بدلا اور کہا کہ دنیا میں روز سڑک حادثوں سے ہوئی اموات کورونا کی نصبت کئی زیادہ ہوتی ہیں تو کیا گاڑی چلانے پر پابندی لگا دیں۔  پھر ہم نے اس کی شرح میں خوفناک اضافہ دیکھا تو ڈاکٹروں اور میڈکل عملے پر الزام تراشنے لگے جو کہ خود کورونا کا سب سے زیادہ متاثر ہونے والا طبقہ ہے۔  آج ہم اپنے اطراف میں، اپنے عزیزوں کو متاثر ہوتے دیکھ رہے ہیں تو احتیاطی تدابیر اختیار کرنے کی بجائے توکل کا بہانہ بنا رہے ہیں۔ اللہ نے وباء کفار پر نازل کی اور ہمیں احتیاط کے لئے چھ ماہ دئے لیکن ہم اسے اللہ کی آزمائش سمجھنے کی بجائے سازیشیں گھڑنے لگ گئے۔ کوئی صحافی بارہ مئی، کوئی انیس مئی کی ڈیڈ لائن دیتا رہا کہ کورونا 'سازش' ختم ہو جائے گی۔ کوئی احمق ٹی وی، یوٹیوب پر بیٹھا کہتا رہا کہ درجہ حرارت چالیس سے اوپر جائے گا تو کورونا کا نام و نشان نہیں رہے گا۔ ہم نے ان احمقوں کی سن سن کر اس محاذ کے ہراول دستے یعنی ڈاکٹرز اور میڈکل اسٹاف کو ہی اپنا دشمن سمجھ لیا۔ ہمیں آج بھی چین نہیں آیا ہے، ہم آج بھی یا تو سازشیں تراش رہے ہیں یا بداحتیاطی کر رہے ہیں۔ ہمارے گھروں میں وہی شادی بیاہ کی رسومات منعقد کی جا رہی ہیں۔۔ یہ تیل مہندی، یہ ڈھول تاشے، یہ ناچ گانے ہماری جان نہیں چھوڑ رہے۔۔ اب بھی ہماری سوچ "لوگ کیا کہینگے" سے آگے نہیں بڑھ رہی۔ ایسی خبریں بھی ملی ہیں کہ کورونا سے مرنے والے عزیزوں کی میت ڈاکٹروں پر دباو ڈال کر، دھمکیاں دے کر یا بھاری رشوت دے کر کلیئر کروائی جا رہی ہیں اور جنازے کے شارکین کو خبردار کئے بغیر ان کے عام جنازے کروائے جارہے ہیں، جو کہ اپنے ساتھ بھی بددیانتی ہے اور شرکت کرنے والوں کے ساتھ بھی ظلم ہے۔  اللہ پاک ہم پر رحم فرمائے، ہم نے توکل سے لے کر سازش تک ہر شئے کی غلط تعریف گھڑی ہوئی ہے۔ (مرکزی خیال 'جمعہ بیان مفتی طارق مسعود بتاریخ 19/6/2020) ابو ابراھیم

##############################
https://www.facebook.com/AbuIbrahim3841/posts/282225872893809
"کپتان کو ٹیم، عوام اور ملک تھیک نہیں ملا، اب وہ کیا کرے!"  تو یہی سب ٹھیک کرنے کے وعدے پر ہی تو رادھا چار سال ناچی تھی۔

##############################
https://www.facebook.com/AbuIbrahim3841/posts/284072726042457
کلام کے موضوعات اللہ کی 'فزکل' ذات کی کھوج یا تجسیم نہیں کرتے بلکہ متشابہات اور ان سے پیدا ہوتے تصورات کی تاویل کرتے ہیں۔  یہ کہنا کہ فلسفہ بالعموم لاحاصل اور لغو ہے، یہ بڑی زیادتی ہے۔  مشاہدے سے پیدا ہونے والے تصورات، ان تصورات سے پیدا ہونے والے سوالات اور ان سوالات کی معلوم علم و فہم و وحی کے مطابق تاویل، یہ انسانی ذہنی عمل کا لازم حصہ ہے۔۔ جب اذہان میں یہ سوالات جنم لینگے، شکوک و تصور پیدا کرینگے تو اذہان ان شکوک کے جوابات دینے کی بھی کوشش کرینگے۔ کچھ لوگوں کا ذہن مکنیکی ہوتا ہے، کچھ کا تخلیقی اور کچھ کا تصوراتی۔ تصوراتی اور تخلیقی ذہن رکھنے والے کو مکنیکی دنیا تک محدود رکھنا اور ان اذہان سے پیدا ہونے والے علم (فلسفہ و کلام) کو عبث کہنا ایسے ہے جیسے انسانی سرشت کو لغو کہا جائے۔ ابو ابراھیم

##############################
https://www.facebook.com/AbuIbrahim3841/posts/284032186046511
وہ دوست جو پیٹرول بم کا نزلہ بھی جمہوریت پر گرا رہے ہیں اور لمبی تڑنگی پوسٹیں کر رہے ہیں کہ جمہوریت میں تو صرف چہرے بدلتے ہیں، نظام نہیں بدلتا۔۔ ان کی خدمت میں عرض ہے کہ وینیزولا میں جمہوری صدارتی نظام ہے اور وہاں ایک امریکی ڈالر کے بدلے پانچ لیٹر پیٹرول ملتا ہے یعنی وہاں پٹرول سعودی عرب سے بھی آدھے دام میسر ہے۔ اب وینیزولا میں پٹرول سستا اور پاکستان میں مہنگا ہونے کی دیگر وجوہات جو بھی ہوں، یہ ثابت ہو گیا کہ جمہوریت پٹرول کی قیمت کم ہونے میں کوئی حتمی رکاوٹ نہیں ہے۔ خدارا ہر چیز جمہوریت پر تھوپنے کے علاوہ حقیقی مسائل کی جانب بھی نظر کر لیا کریں۔ غیر حاظر 'جمہورت' کی بجائے نیازی کے حاظر سروس ابو کی حکمرانی پر قدغن لگائیں تو شاید کچھ بات بن جائے۔ ابو ابراھیم

##############################
https://www.facebook.com/AbuIbrahim3841/posts/284072726042457
کلام کے موضوعات اللہ کی 'فزکل' ذات کی کھوج یا تجسیم نہیں کرتے بلکہ متشابہات اور ان سے پیدا ہوتے تصورات کی تاویل کرتے ہیں۔  یہ کہنا کہ فلسفہ بالعموم لاحاصل اور لغو ہے، یہ بڑی زیادتی ہے۔  مشاہدے سے پیدا ہونے والے تصورات، ان تصورات سے پیدا ہونے والے سوالات اور ان سوالات کی معلوم علم و فہم و وحی کے مطابق تاویل، یہ انسانی ذہنی عمل کا لازم حصہ ہے۔۔ جب اذہان میں یہ سوالات جنم لینگے، شکوک و تصور پیدا کرینگے تو اذہان ان شکوک کے جوابات دینے کی بھی کوشش کرینگے۔ کچھ لوگوں کا ذہن مکنیکی ہوتا ہے، کچھ کا تخلیقی اور کچھ کا تصوراتی۔ تصوراتی اور تخلیقی ذہن رکھنے والے کو مکنیکی دنیا تک محدود رکھنا اور ان اذہان سے پیدا ہونے والے علم (فلسفہ و کلام) کو عبث کہنا ایسے ہے جیسے انسانی سرشت کو لغو کہا جائے۔ ابو ابراھیم

##############################
https://www.facebook.com/AbuIbrahim3841/posts/284032186046511
وہ دوست جو پیٹرول بم کا نزلہ بھی جمہوریت پر گرا رہے ہیں اور لمبی تڑنگی پوسٹیں کر رہے ہیں کہ جمہوریت میں تو صرف چہرے بدلتے ہیں، نظام نہیں بدلتا۔۔ ان کی خدمت میں عرض ہے کہ وینیزولا میں جمہوری صدارتی نظام ہے اور وہاں ایک امریکی ڈالر کے بدلے پانچ لیٹر پیٹرول ملتا ہے یعنی وہاں پٹرول سعودی عرب سے بھی آدھے دام میسر ہے۔ اب وینیزولا میں پٹرول سستا اور پاکستان میں مہنگا ہونے کی دیگر وجوہات جو بھی ہوں، یہ ثابت ہو گیا کہ جمہوریت پٹرول کی قیمت کم ہونے میں کوئی حتمی رکاوٹ نہیں ہے۔ خدارا ہر چیز جمہوریت پر تھوپنے کے علاوہ حقیقی مسائل کی جانب بھی نظر کر لیا کریں۔ غیر حاظر 'جمہورت' کی بجائے نیازی کے حاظر سروس ابو کی حکمرانی پر قدغن لگائیں تو شاید کچھ بات بن جائے۔ ابو ابراھیم

##############################
https://www.facebook.com/AbuIbrahim3841/posts/284628275986902
زوہرا خاتون اور ہازل خاتون کے کردار دیکھ کر یقین ہوجاتا ہے کہ دوندار چاہے کتنے غلط فیصلے کر لے، ہے وہ جنتی شخص۔ ان پھوپھی کٹنیوں کی اداکاری مجھ سے موبائل کی پانچ انچ کی اسکرین پر برداشت نہیں ہوتی اور دوندار ان سے نبھاتا رہا ہے، بچے پیدا کرتا رہا ہے۔ اب بھلا جس شخص نے یک کے بعد دیگرے دو بھوتنیوں سے شادی کا فیصلہ کیا ہو اس سے کسی اچھے فیصلے کی کیا امید کی جا سکتی ہے۔

##############################
https://www.facebook.com/AbuIbrahim3841/posts/284564752659921
ہم سلیکٹڈ بننا پسند کرتے ہیں، کہلانا پسند نہیں کرتے۔ خلیل جبران

##############################
https://www.facebook.com/AbuIbrahim3841/posts/147937956322602
ہم سلیکٹڈ بننا پسند کرتے ہیں، کہلانا پسند نہیں کرتے۔ خلیل جبران

##############################
https://www.facebook.com/AbuIbrahim3841/posts/285818059201257
- بکرا عید اور لبرل/ نیچرلسٹ/ ہیومنسٹ/ ویگان بیانیہ ۔  "انسان کو کیا حق کہ وہ اپنی مذہبی رسومات کی خاطر دوسرے جانداروں کی جان لے، ان کی نسل کشی کرے، ان پر اپنے apex predator* ہونے کا اور اپنی غلبے کا دھونس جمائے اور قدرت کے کام میں مداخلت کرتا پھرے۔"  اوپر دیا گیا اعتراض چند میکڈونلڈز کے رسیا اور بیف اسٹیک کے شیدائی لبرل اور ملحدوں کی پوسٹس اور کمنٹس کا مرکزی خیال ہے جو پچھلے چند دنوں میں نظر سے گزرے ہیں۔ یہ وہ عوام ہے کہ ان کی مائیں دال سبزی بنا لیں تو امی سے ناراض ہو کر برگر آرڈر کر دیتے ہیں۔ یہ ہمیں 'مذہبی رسومات' کا طعنہ ایسے دے رہے ہیں جیسے ہم جانور ذبح کر کے گوشت کو آگ لگا دیتے ہوں۔ او بھائی! جس طرح تم برگر، بروسٹ، نہاری، پائے، تندوری ران پھوڑتے ہو ویسے ہم بھی جانور ذبح کر کے نہ صرف خود کھاتے ہیں بلکہ احباب و مساکین کو بھی کھلاتے ہیں، تو پھر اعتراض کیسا؟ فرق بس اتنا ہے کہ تم صرف اپنی زبان کی لذت حاصل کرتے ہو اور ہم لذت کے ساتھ ساتھ ثواب بھی حاصل کر لیتے ہیں۔ پھر یہ 'نسل کشی'، 'قدرت کے کام میں مداخلت'، یہ سب کیا رولا ہے؟؟؟ کونسی نسل کشی؟ گائے بکرے کونسے کوئی بنگالی ٹائگر یا پانڈے ہیں جن کو وائلڈ لائف والوں نے endangered قرار دیا ہوا ہو؟ یہ صدیوں سے یونہی کٹتے آرہے ہیں، کہائے جا رہے ہیں، ان کی نسل پھر بھی بڑھ رہی ہے۔ جب کل انسانی آبادی ایک لاکھ تھی یہ تب بھی کھائے جاتے تھے، آج جب کل آبادی آٹھ ارب ہے، یہ اب بھی کھائے جا رہے ہیں اور یہ جانور اس ہی تناسب سے بڑھ بھی رہے ہیں۔ پھر نہ صرف مسلمان کاٹ اور کھا رہے ہیں بلکہ عیسائی، یہودی، ہندو، ملحد سب ہی کھا رہے ہیں۔ اب ذرا سی عقل باقی ہے تو سوچو کہ یہ قدرت کے کام میں مداخلت ہے یا عین موافقت؟ اگر قدرت نے انہیں ہماری غذا کے طور پر بنایا ہی نہیں ہے تو پھر اتنا کھائے جانے کے باوجود یہ پراسرار تناسب کیوں باقی ہے؟ ان جانوروں کو تو اب تک ناپید ہوجانا چاہیے تھا! پھر "انسان کو کیا حق کی وہ دوسرے جانداروں کی جان لیں" اور یہ "apex predator" والی کیا بھونڈی باتیں کرتے ہو! یعنی انسان گائے بکرا کاٹنے سے پہلے ان کا consent حاصل کرے؟ کم از کم اسے تو misandry اور feminism کا موضوع نہ بناو۔ ذرا بتاو تو سہی کہ انسان کی وہ کونسی غذا ہے جو کسی جاندار سے پیدا نہیں ہوتی؟ کیا پھل سبزیاں جاندار درختوں سے حاصل نہیں ہوتے؟ اب تم کہو گے کہ پھل سبزیاں کھائیں کیوں کہ اس کے حصول کے لئے جاندار کو مارنا ضروری نہیں، اگر ایسا ہے تو آلو، پیاز، گاجر، مولی، اروی، شلجم وغیرہ کہانا چھوڑ دو کیوں کہ وہ پودے کی جڑ ہوتی ہے اور ان کو نکالنے سے پودا مر جاتا ہے۔ پھر اگر آپ انسان کو apex predator ہونے کا طعنہ بھی دے رہے ہیں اور ساتھ ساتھ عین قدرت کے مطابق چلنے کا تقاضہ بھی کر رہے ہیں تو اس صورت میں تو آپ کو انسان کو گائے بکرے تو کیا، کتے، بلی، کوئے، کھوتے کھانے سے روکنے کا بھی حق نہیں کیوں کہ اپیکس پریڈیٹر تو اپنے ماحول (habitat) میں جو مرضی آئے کھاتا ہے، کسی جاندار پر ترس نہیں کھاتا، تو پھر ہم انسان اگر اپکس پریڈیٹر ہیں تو نیچر کا تقاضہ یہ ہے کہ ہم جو دل چاہے وہ کھائیں، ہے ناں؟ وہ تو شکر ادا کریں اس رب کا کہ اس نے ہم پر جانور کا گوشت عمومی طور پر حرام کر کے چند مخصوص جانوروں کو ہماری غذا کے لئے حلال کیا ورنہ آپ کے ڈارونزم (Darwinism) کے مطابق تو آپ جیسے لبرلوں/ملحدوں کے اجداد جانوروں کا کچا گوشت کھایا کرتے تھے بلکہ کافی تو آدم خور بھی تھے، تو کیا وہ قدرت کے مخالف تھے یا عین مطابق؟ ذرا نہیں پورا سوچئے۔ _________________________________ *اپیکس پریڈیٹر: یعنی وہ جاندار جو اپنے ماحول میں دیگر جانداروں کو غذا کے لئے شکار کرتا ہے لیکن اس کو کوئی غذا کے لئے شکار نہیں کرتا جیسے زمین پر شیر، سمندر میں سفید شارک، فضاء میں عقاب وغیرہ۔ ابو ابراھیم

##############################
https://www.facebook.com/AbuIbrahim3841/posts/285747212541675
مذہب کیوں خود کو الحاد کے مد مقابل ثابت کرے؟ وہ بھی الحاد کی وضع کردہ حدود و قوائد پر؟ الحاد کس منہ سے ثبوت کا تقاضہ کر رہا ہے مذہب سے؟ کیا عصری الحاد اپنے ہی بنائے گئے قوائد پر خود کو ثابت کر چکا؟؟؟؟ کیا empiricism اور scientific naturalism کی بنیاد پر الحاد اپنے دعوں کے تجرباتی ثبوت مہیا کر چکا؟ قطعی نہیں! ۔۔تو پھر مذہب سے ثبوت کا تقاضہ کیسا؟ انسانیت اپنی تمام تر محفوظ شدہ تاریخ میں 'خالق' کے تصور پر جمع رہی ہے، خالق کی عدم موجودگی کے تصور پر کبھی جمع نہیں ہوئی لہذا الحاد کا دعوہ "اجماع انسانی" کے خلاف ہے اور ثبوت مدعی کے زمے ہوتا ہے۔ میری مخلص موحد بھائوں سے گزارش ہے کہ اس طرح کے پوسٹوں پر جوابات دینے کی بجائے سوالات اٹھایا کریں۔ اس طرح کے پوسٹس کے جال میں پھسنے کی بجائے، ملحدین کو انھی کے جال میں جکڑ لیا کریں۔ ابو ابراھیم

##############################
https://www.facebook.com/AbuIbrahim3841/posts/286441289138934
(خلافت و ملوکیت سے شروع ہوئی بحث رافضی و ناصبی کی جنگ میں تبدیل ہو گئی، اس لئے یہ اسٹیٹس دوبارہ لگانا بہتر سمجھا۔۔ کاش کہ بات سمجھ آئے)  // ڈرامہ سیریل "درلش ارطغرل" اور صحابہ رضی اللہ عنہم کے مابین جنگیں۔// ڈارمہ سیریل درلش آرطغرل ایک "تاریخی فکشن" ڈارمہ ہے اور یہ کہنا مبالغہ نہ ہوگا کہ میں نے Plot اور Screenplay میں اس سے بہتر کوئی ڈارمہ یا فلم نہیں دیکھی۔ اس میں جہاں کئی سبق آموز عناصر موجود ہیں وہیں یہ امت میں موجود' اختلاف بالخیر' یا 'اجتہادی تنازعات' کی بھی بہت خوبصورتی سے عکاسی کرتا ہے۔  جو حضرات دیکھ چکے ہیں وہ جانتے ہیں اور جنہوں نے نہیں دیکھا ان کو بتا دوں کہ یہ ڈرامہ عثمانی ترکوں کے جد امجد جناب آرطغرل غازی کی سیاسی و عسکری زندگی پر مبنی ہے۔ جہاں اس میں کئی منافقین، خائن اور امت میں دانستہ شگاف ڈالنے والے غداروں کا کردار دکھایا گیا ہے وہیں کئی ایسے بااثر مخلص کردار بھی دکھائے ہیں جو اپنے خلوص کے باوجود ریاست یا مرکزی کردار آرطغرل سے اختلاف رکھتے تھے یہاں تک کہ آپس میں تلواریں چل جاتی تھیں۔  سیریل کے سیزن ۱ میں حلب کا ایوبی امیر حفیظ مکمل خلوص اور مسلمانوں سے محبت کے باوجود صلیبیوں کی خفیہ سازشوں سے متاثر ہو کر اپنے کمانڈر پر غداری کی حد جاری کر دیتا ہے، کائی قبیلے (آرطغرل کا قبیلہ) کے خلاف جنگ کی تیاری کر بیٹھتا ہے۔ اس ہی طرح سیزن ۲ میں آرطغرل کا سگا بھائی 'سنگرتکن' مکمل خلوص اور مسلمانوں کا درد رکھنے کے باوجود امیر سعدالدین کوبیک کی جالسازی کے باعث 'ریاستی فرض' نبہاتے ہوئے اپنے بھائی اور سپاہیوں کے خلاف تلوار سونت لیتا ہے۔ اس ہی طرح دودرگا قبیلے کا سردار 'تگتکن' اپنے قبیلے، ریاست اور اسلام سے مخلص ہونے کے باوجود چند غداروں سے متاثر ہو کر اور صحیح معلومات نا ہونے کے باعث کائی قبیلے کے سپاہیوں کے خلاف محاذ کھول دیتا ہے۔  آرطغرل کا بھائی 'گندودو' تو گویا ہر معاملے میں ہی اپنے بھائی سے اتنا اختلاف رکھتا ہے کہ بےانتہا محبت کے باوجود بلآخر راستے جدا ہو جاتے ہیں اور دونوں قبیلوں کا بٹوارا کر بیٹھتے ہیں۔ کئی مرتبہ ان کے الپ (سپاہی) آپس میں دست و گریباں ہو جاتے ہیں اور کئی مرتبہ یہ دونوں بھائی ایک دوسرے کو لہو لہان کرتے نظر آتے ہیں۔  اس ہی طرح سیزن ۳ میں چادار قبیلے کے سردار کا بیٹا 'علیار' دو قبیلوں میں اتحاد قائم رکھنے کی خاطر آرطغرل سے ایک ایسی حساس خبر چھپا لیتا ہے جس کا بعد میں نقصان ہوتا ہے۔  غرض کہ پوری فلم میں ایسے کئی مقامات آتے ہیں جہاں سیاسی، ریاستی و انتظامی امور پر سرداروں اور بااثر لوگوں کے درمیان رائے کے اختلاف کو ہوا مل جاتی ہے جو اختلاف کو خون و تلوار تک لے جاتی ہے۔ ان اختلافات میں غلو کی وجوہات میں خفیہ سازشیں، غلط یا ادھوری معلومات، مواصلات کا فقدان اور کرداروں کا امتیازی زاویہ نظر اہمیت کے حامل ہوتے ہیں۔ اب ذرا انہی امور اور ان میں غلو کی وجوہات کو صحابہ رضوان اللہ علیہ اجمعین کے سیاسی و ریاستی تنازعات بلخصوص فتنہ الکبری پر قیاس کریں۔ جب ہمیں علماء اور مورخین یہ سمجھاتے ہیں کہ صحابہ کے مابین ہوئے اختلافات اور خون ریز جنگیں دراصل خفیہ سازشوں، زرائے ابلاغ کی کمی، غلط و ادھوری معلومات اور اجتہادی خطاء کا نتیجہ تھے اور دونوں طرف کے صحابہ کے خلوص پر کوئی شک کی گنجائش نہیں تو ہمارے ذہن تذبذب کا شکار ہو جاتے ہیں، ہم سوچ میں پڑ جاتے ہیں کہ جب تلوار چل جائے تو دونوں طریفین مخلص اور جنتی بھلا کیسے ہو سکتے ہیں۔ لیکن یہ تذبذب ہمیں ڈرامہ آرطغرل دیکھتے ہوئے بلکل ان ہی نوعیت کے اختلافات کے بارے میں نہیں پیش آتا۔۔۔ وجہ یہ ہے کہ ڈرامہ ہمارے سامنے real-time میں چل رہا ہوتا ہے جب کہ صحابہ کے واقعات ہم نے ٹکڑوں میں سنے ہوتے ہیں وہ بھی کسی خاص مسلک کی تشریحاتی آلودگی کے ساتھ۔۔۔ لہذا جب ہم آرطغرل دیکھتے ہیں تو اختلاف کے سیاق و سباق، محرکات اور عوامل معلوم ہونے کی وجہ سے ہمارے دل میں دو حریف کرداروں کی خوش نیتی پر شک پیدا نہیں ہوتا مگر صحابہ کے معاملات چونکہ ہمارے سامنے نہیں چل رہے، تاریخ کا ہم نے تفصیلی مطالعہ نہیں کیا ہوا اور رافضی و ناصبی نقطہ نظر کو بھی تشہیر ملی ہوئی ہے لہذا ہم شک میں پڑ جاتے ہیں۔  یہاں یہ بیان کر دوں کہ اس پوسٹ میں ڈرامے کو بطور تاریخی دلیل ہرگز بیان نہیں کیا۔گیا ہے۔ بلاشبہ ڈرامہ تاریخ پر دلیل نہیں ہے۔ مقصد صرف یہ سمجھانا ہے کہ ہمارا ذہن کیسے فنکشن کرتا ہے۔ کیسے بلکل یکساں نوئیت کے امور جب ہمارے سامنے پیش آئیں اور ہم ان کی تفصیل سے واقف ہوں تو وہ ہمارے ذہن کے لئے قابل قبول ہوتے ہیں لیکن جب تاریخی روایات کے طور پر بیان کئے جائیں تو ہمارے ذہنوں میں سوالات جنم لے لیتے ہیں۔  آخری بات یہ کہ صحابہ کسی فلمی یا تاریخی کردار سے کہیں زیادہ مستحق ہیں کہ ہم ان کے معاملے میں خوش گمان رہیں۔ ابو ابراھیم

##############################
https://www.facebook.com/AbuIbrahim3841/posts/286424872473909
عامی کو تاریخ کی پیچیدگیوں میں یوں الجھانا کہ وہ دو چار روایات سن کر اور اپنی سطحی معلومات استعمال کرتے ہوئے صحابہ رضی اللہ عنہم کے بارے میں بائنری قسم کی حق و باطل کی رائے قائم کرنے لگے یہ ایسے ہی کہ تقلید شخصی کو صراحتا غلط کہنا اور فقہ کے معاملات افراد کی ذاتی پسند ناپسند پر چھوڑ دینا۔  جس طرح فقہاء کی تقلید کئے بغیر اور اجماع سے وابستہ رہے بغیر اپنے دین کو نفس کے رجحان اور من پسند فتاوی سے بچائے رکھنا ناممکن ہے ویسے ہی یہ بھی قریبا ناممکن ہے کہ عامی آدمی تاریخی اختلافات کی روایات سنے/پڑھے اور لاشعوری طور پر اس کا جھکاو ایک جانب نہ ہوجائے۔  فقہ ہو یا تاریخ، عافت اس ہی میں ہے کہ اسلاف پر اعتبار کیا جائے جن پر امت ہر دور میں اعتماد کرتی آئی ہے۔ ابو ابراھیم

##############################
https://www.facebook.com/AbuIbrahim3841/posts/289501082166288
چھوٹا منہ بڑی بات۔۔ اپنی ملکیت میں موجود زمین کو اچھی قیمت ملنے پر کسی ہندو، کسی عیسائی، کسی یہودی کو بیچنا شریعت کے کس اصول سے گناہ اور اسلام کے کس اصول سے غداری ہے؟ مفتی تقی عثمانی مدظلہ اس عمل کو 'غداری' کہ کر اس کی وجہ یہ بیان کرتے ہیں کہ اس طرح بھارت کشمیر میں مسلمانوں کو اکثریت سے اقلیت میں تبدیل کرنا چاہتا ہے۔ میری موٹی عقل تو یہ کہتی ہے کہ یہ مجبور کشمیریوں کے لئے بہت بہتر سودا ہے کہ ان کو قتل کر کے اقلیت نہیں بنایا جا رہا بلکہ زمین کی قیمت بھی دی جا رہی ہے جس کے بعد وہ ہندوستان میں کہیں بھی نقل مکانی کر کے قدرے سکون کی زندگی بسر کر سکتے ہیں۔ یہ 'غداری' اور 'اکثریت اقلیت' کی باتیں تب اچھی لگتیں جب کسی غزنوی، غوری، ابدالی نے مدد کو آنا ہوتا، تب ہم کشمیریوں سے ہمت کی امید کرتے ہوئے اچھے بھی لگتے۔۔۔ یہاں تو نوے ہزار کا لشکر ہتھیار ڈال دیتا ہے، ایک فون کال پر ملک بیچ دیا جاتا ہے، مودی کو خوش کرنے کے لئے مندر بنائے جاتے ہیں ۔۔۔ کیا وفا نبھانا صرف مظلوم و مجبور کے زمے ہی رہ گیا ہے؟  ۔۔۔ اور وفا نبھائے بھی کس سے؟ ہندو کم از کم زمین کی قیمت تو دے رہا ہے، ہمارا والا  'پراپرٹی ڈیلر' تو زرعی زمینیں ہتھیا کر ہاوسنز بنا رہا ہے، ہر شہر کی اعلی ترین زمین اپنے نام کر رہا ہے۔۔ یہاں تو ایک پراپرٹی ٹائکون کی بیٹی ایک عورت کی پھینٹی لگا کر کہتی ہے کہ ملک کے حساس ترین ادارے سے اٹھوائونگی تجھے۔  ابو ابراھیم

##############################
https://www.facebook.com/AbuIbrahim3841/posts/289501082166288
چھوٹا منہ بڑی بات۔۔ اپنی ملکیت میں موجود زمین کو اچھی قیمت ملنے پر کسی ہندو، کسی عیسائی، کسی یہودی کو بیچنا شریعت کے کس اصول سے گناہ اور اسلام کے کس اصول سے غداری ہے؟ مفتی تقی عثمانی مدظلہ اس عمل کو 'غداری' کہ کر اس کی وجہ یہ بیان کرتے ہیں کہ اس طرح بھارت کشمیر میں مسلمانوں کو اکثریت سے اقلیت میں تبدیل کرنا چاہتا ہے۔ میری موٹی عقل تو یہ کہتی ہے کہ یہ مجبور کشمیریوں کے لئے بہت بہتر سودا ہے کہ ان کو قتل کر کے اقلیت نہیں بنایا جا رہا بلکہ زمین کی قیمت بھی دی جا رہی ہے جس کے بعد وہ ہندوستان میں کہیں بھی نقل مکانی کر کے قدرے سکون کی زندگی بسر کر سکتے ہیں۔ یہ 'غداری' اور 'اکثریت اقلیت' کی باتیں تب اچھی لگتیں جب کسی غزنوی، غوری، ابدالی نے مدد کو آنا ہوتا، تب ہم کشمیریوں سے ہمت کی امید کرتے ہوئے اچھے بھی لگتے۔۔۔ یہاں تو نوے ہزار کا لشکر ہتھیار ڈال دیتا ہے، ایک فون کال پر ملک بیچ دیا جاتا ہے، مودی کو خوش کرنے کے لئے مندر بنائے جاتے ہیں ۔۔۔ کیا وفا نبھانا صرف مظلوم و مجبور کے زمے ہی رہ گیا ہے؟  ۔۔۔ اور وفا نبھائے بھی کس سے؟ ہندو کم از کم زمین کی قیمت تو دے رہا ہے، ہمارا والا  'پراپرٹی ڈیلر' تو زرعی زمینیں ہتھیا کر ہاوسنز بنا رہا ہے، ہر شہر کی اعلی ترین زمین اپنے نام کر رہا ہے۔۔ یہاں تو ایک پراپرٹی ٹائکون کی بیٹی ایک عورت کی پھینٹی لگا کر کہتی ہے کہ ملک کے حساس ترین ادارے سے اٹھوائونگی تجھے۔  ابو ابراھیم


##############################
https://web.facebook.com/muhammad.imra.100/posts/110204377168401
پہلے GIDC  میں دوستوں کو 200 ارب روپے نوازنے کی کوشش کی۔ پھر آئی پی پیز کے دوستوں کو نوازنے کے لیے 800  ارب روپے گردشی قرضہ میں سے اٹھا کر قومی قرض کا حصہ بنا دیا۔  پھر احتساب کے قوانین مین ردوبدل کر کے اپنے چہیتوں کو نوازا اور اب کچھ اور دوستوں کو نوازنے کا وقت ہوا چاہتا ہے اتصالات کے ذمہ $800 million میں سے $533 million معاف کر دیے گئے اور محض 20 کروڑ ڈالر لے کر 82  ارب روپے چھوڑ دیے۔ اور قوم کو مژدہ سنایا کہ دوستوں سے 20 کروڑ کی وصولی اچھے تعلق کے ثبوت ہیں یعنی اصل رقم بھی بخشی اور بچا کچا کے ساتھ احسان بھی اٹھایا۔ تاثر تو یہ دیا گیا تھا کہ نواز شریف کا کام نوازنا تھا۔ مگر عمران خان دوستوں کو نوازنے میں نواز سے بھی تیز نکلا۔ اسلام میں ایک شہری کا حق با عزت روزگار اور سر پر چھت ہے۔ عمران خان فلحال عمران خان روزگار چھیننے میں مصروف ہیں اور چھت دینا اپنی استطاعت سے باہر سمجھتے ہیں اس لیے کرنے کے کام کرنے کی بجائے اپنے مغربی آقاوؑں کی روش پر soup kitchen  اور shelter homes بنا رہے ہیں۔ اور اس معاملہ میں دوسرے شریف جو کہ تصاویر بنانے میں اپنا ثانی نہیں رکھتے تھے اس ڈرامی بازی میں ان کے استاد دکھتے ہیں۔ #DemocracyIsHypocracy

##############################
https://web.facebook.com/muhammad.imra.100/posts/110159053839600
الو گوشت یا آلو گوشت😂

##############################
https://web.facebook.com/muhammad.imra.100/posts/112685213586984
عمران بھائی... اس کا ریفرنس بھی مینشن کردیا کریا کریں.. جزاک اللہ

##############################
https://web.facebook.com/muhammad.imra.100/posts/113279123527593
رسول اللہ صلی اللہ علیہ وسلم سے سوال کیا گیا: کون سا شہر پہلے فتح ہوگا؟ قسطنطنیہ یا رومیہ؟ رسول اللہ ‌صلی اللہ علیہ وسلم ‌نے فرمایا: ہر قل کا شہر پہلے فتح ہوگا، یعنی قسطنطنیہ. (مسند احمد، مستدرک حاکم) سلطان محمد فاتح نے صرف 21 سال کی عمر میں بہترین ٹیکنالوجی، تیاری اور دو مہینے کے مسلسل محاصرے کے بعد قسطنطنیہ کو فتح کر کے رسول اللہ کی پیشن گوئی کو سچ ثابت کیا. اور نبی کے فرمان کے مطابق بہترین لشکر کا بہترین امیر قرار پایا. لیکن رسول اللہ صلی اللہ علیہ وسلم کے فرمان کے مطابق تو روم بھی فتح ہونا باقی ہے. لیکن کون روم فتح کرے گا؟ جس پاکستانی فوج کو کشمیر، القدس اور روم فتح کرنا چاہیے تھا اس کو وزیرستان اور بلوچستان فتح کرنے لگادیا گیا ہے. جس مصری فوج کو القدس اور روم فتح کرنا تھا وہ صحرا سینا میں اپنے قبائل کو فتح کررہی ہے. جس ترک افواج کو القدس اور روم فتح کرنا تھا وہ کرد علاقے فتح کررہی ہے. جس ایرانی فوج کو القدس اور روم فتح کرنا تھا وہ موصل اور حلب میں قتل عام کررہی ہے. جس سعودی فوج کو القدس اور روم فتح کرنا تھا وہ یمن میں ظلم و بربریت میں مصروف ہے.  کیا عوام کی محنت سے کمائے پیسے سے ٹریننگ حاصل کرنے والے مسلم فوجی، ان کا اسلحہ، جنگی جہاز اور سب سے بڑھ کر جان اس بات کی زیادہ حقدار نہیں کہ وہ اس مقدس مسجد کو آزاد کریں جہاں سے ہمارے آقا آسمانوں کی سیر کو گئے تھے؟ کیا ہمارے فوجیوں کی جان اس بات کی زیادہ حقدار نہیں کہ وہ نبی کی پیشن گوئی کے مطابق روم فتح کرتے ہوئے جام شہادت نوش کرے؟  #سلطان_فاتح_کے_نقش_قدم_پر

##############################
https://web.facebook.com/muhammad.imra.100/posts/112955973559908
امریکہ فرقہ وارانہ ذہن سے بھرپور فائدہ اٹھاتا ہے۔  پہلے اس نے داعش کا نام لے کر موصل سے لے کر عراق اور شام میں مسلمانوں پر بمباریاں کرکے ان کا قتل عام کیا۔مسلمان چپ کرکے برداشت کرتے رہے۔ اور اب وہ اسی فرقہ وارانہ ذہن کا فائدہ اٹھا کر ایران کے خلاف اپنی کاروائیوں کے لئے باقی مسلم دنیا میں حمایت ڈھونڈ رہا ہے۔  قطع نظر کہ وہ حملہ کرنے میں سیریس ہے یا نہیں اور قطع نظر اس بات کے کہ ایران خود امریکی ایجنٹ کا کردار ادا کرتا رہا ہم کسی بھی صورت میں امریکہ کو کسی بھی مسلمان سرزمین پر حملے کی اجازت نہیں دے سکتے۔

##############################
https://web.facebook.com/muhammad.imra.100/posts/113843003471205
ابو ایوب رضی اللہ عنہ کی قبر مبارک استنبول میں موجود ہے حالانکہ مسلمانوں نے تو شہر محمد فاتح کی قیادت میں 857 ہجری میں فتح کیا. پھر کئی صدی قبل ابو ایوب انصاری رض کو وہاں کیا چیز لے گئی تھی؟  دراصل رسول اللہ صلی اللہ علیہ وسلم نے قسطنطنیہ (موجودہ استنبول) کو فتح کرنے والے امیر اور لشکر کو بہترین قرار دیا تھا، اور بتایا تھا کہ یہ شہر مسلمانوں کے ہاتھوں فتح ہوگا. پس صحابہ سے لے کر سلطان محمد فاتح تک ہزاروں افراد اس کوشش میں لگے رہے حتی کہ محمد فاتح کو یہ سعادت ملی.  لیکن رسول اللہ نے صرف قسطنطنیہ کے فتح کی خوشخبری تو نہیں دی تھی، انہوں نے تو یہ بھی بتایا تھا کہ خلافت کے انہدام کے بعد اس کا دوبارہ قیام نبوت کے نقش قدم پر ہوگا. ہمیں خود سے سوال کرنا چاہیے کہ کیا ہم نبی کے اس خوشخبری کو پورا کرنے میں اپنا کردار ادا کررہے ہیں؟ کیا ہم نہیں چاہتے کہ یہ سعادت ہمیں نصیب ہو اور روز محشر ہم رسول اللہ سے عوض کوثر پر ملے تو وہ ہماری اس جدوجہد پر خوشی کا اظہار کریں؟ ہمیں اکثر یہ کہا جاتا ہے کہ خلافت کہاں ہے؟ پچھلے سالوں میں کیا کرلیا جو اب قائم کرلو گے؟ سوچیں اگر یہی بات محمد فاتح قبول کرلیتے تو کیا وہ قسطنطنیہ کو استنبول بنا پاتے؟ یاد رکھے اللہ نے ہمارے ذمے کوشش رکھی ہے، ویسی ہی کوشش جیسے ابو ایوب انصاری رض نے کی تھی، باقی ہونا کب ہے یہ تو صرف اللہ ہی جانتا ہے. #سلطان_فاتح_کے_نقش_قدم_پر جمیل بلوچ

##############################
https://web.facebook.com/muhammad.imra.100/posts/114279653427540
ایران امریکہ کشیدگی کے ذریعے عراق میں ڈولتے ہوئے ایرانی اقتدار کو مضبوط کیا گیا، جہاں لوگ ایران کے خلاف مظاہرے کر رہے تھے۔ اور ایک وزیراعظم مستعفی ہو چکا تھا۔ایران امریکہ کشیدگی کے ذریعے عراق میں ڈولتے ہوئے ایرانی اقتدار کو مضبوط کیا گیا، جہاں لوگ ایران کے خلاف مظاہرے کر رہے تھے۔ اور ایک وزیراعظم مستعفی ہو چکا تھا۔

##############################
https://web.facebook.com/muhammad.imra.100/posts/114276926761146
اگر سکوارڈن لیڈر حارث بن خالد شہید اور فلائنگ آفیسر عباد شہید چاہتے تو سیف ایجیکٹ کر سکتے تھے آپنی جان بچا سکتے تھے لیکن پاکستان ائیر فورس کی روایت کے مطابق اپنی جان پے نیچے والی آبادی کو بچانا ترجیح دیا۔ اور آبادی سے ہٹ کے کھلی فصلوں میں جہاز کے زمین کے بلکل قریب ایجیکٹ  کرنے کی کوشش میں شہید ہو گئے ۔😢 اللہ تعالیٰ ان دونوں شہیدوں کو جنت الفردوس میں اعلی مقام عطا فرمائیں 😢

##############################
https://web.facebook.com/muhammad.imra.100/posts/114847220037450
طارق اسمعیل ساگر صاحب کی وال سے یہ مضمون  ان حضرات کیلئے ہے جن کی وجہ سے یہ بات مشہور ہوئی ہے کہ جب انگریز آکسفورڈ اور کیمبریج بنا رہے تھے اس وقت ہمارے حکمران تاج محل بنارہے تھے. ٭٭٭٭٭٭٭٭ "مسلم حکمران اور پروپیگنڈا " چند سال سے اس ملک کے ٹیلیویژن چینلز پر تعلیم کے نام پر سفید جھوٹ پر مبنی پروگرام چلائے جا رہے ہیں اور یہ باور کرانے کی کوشش ہے کہ جب یورپ میں یونیورسٹیاں کھل رہی تھیں تو مسلم بادشاہ تاج محل اور شالامار باغ بنا رہے تھے.  میری یہ تحریر مختلف مصنفین کے متعلقہ کالمز اور پروفیسرز، مورخین یا محققین کی تحقیق کے اس حصہ پر مبنی ہے جو میں نے ذاتی تحقیق کے بعد درست پائے۔ اس تحریر میں میرے اپنے الفاظ کم اور مندرجہ بالا شخصیات کے الفاظ زیادہ ہیں۔ تاریخ کی گواہی بعد میں پیش کروں گا پہلے بنیادی عقل کا ایک درس پیش کروں.  ان چینلز یا پروگرامز میں اگر کوئی سمجھ بوجھ والا آدمی بیٹھا ہوتا تو اس کو سمجھنے میں یہ مشکل نہیں آتی کہ مسلم دور کی شاندار عمارات جس عظیم تخلیقی صلاحیت سے تعمیر کی گئیں، وہ دو چیزوں کے بغیر ممکن نہ تھیں. پہلی فن تعمیر کی تفصیلی مہارت ، جس میں جیومیٹری، فزکس، کیمسٹری اور ڈھانچے کے خدوخال وضع کرنے تک کے علوم شامل ہوتے ہیں. دوسری کسی ملک کی مضبوط معاشی اور اقتصادی حالت اس قدر مضبوط کہ وہاں کے حکمران شاندار عمارات تعمیر کرنے کا خرچ برداشت کر سکیں. معاشی حوالے سے ہندوستان بالعموم مسلم ادوار اور بالخصوص مغلیہ دور (اکبر - عالمگیر) میں دنیا کے کل GDP میں اوسطاً 25% فیصد حصہ رکھتا تھا.  در آمدات انتہائی کم اور برآمدات انتہائی زیادہ تھیں اور آج ماہر معاشیات جانتے ہیں کہ کامیاب ملک وہ ہے جس کی برآمدات زیادہ اور درآمدات کم ہوں. سترویں صدی میں فرانسیسی سیاح فرانکیوس برنئیر ہندوستان آیا  اور کہتا ہے کہ  ہندوستان کے ہر کونے میں سونے اور چاندی کے ڈھیر ہیں. اسی لئے سلطنت مغلیہ ہند کو سونے کی چڑیا کہتے تھے. اب تعمیرات والے اعتراض کی طرف آتے ہیں.  فن تعمیر کی جو تفصیلات تاج محل، شیش محل، شالامار باغ، مقبرہ ہمایوں، دیوان خاص وغیرہ وغیرہ میں نظر آتی ہے، اس سے لگتا ہے کہ انکے معمار جیومیٹری کے علم کی انتہاؤں کو پہنچے ہوئے تھے. تاج محل کے چاروں مینار  صرف آدھا انچ باہر کی جانب جھکائے گئے تاکہ  زلزلے کی صورت میں گرے تو گنبد تباہ نہ ہوں.  مستری کے اینٹیں لگانے سے یہ سب ممکن نہیں، اس میں حساب کی باریکیاں شامل ہیں.  پورا تاج محل 90 فٹ گہری بنیادوں پر کھڑا ہے.  اس کے نیچے 30 فٹ ریت ڈالی گئی کہ  اگر زلزلہ آئے تو پوری عمارت ریت میں گھوم سی جائے اور محفوظ رہے. لیکن اس سے بھی حیرانی کی بات یہ ہے کہ  اتنا بڑا شاہکار دریا کے کنارے تعمیر کیا گیا ہے اور دریا کنارے اتنی بڑی تعمیر اپنے آپ میں ایک چیلنج تھی، جس کے لئے پہلی بار ویل فاونڈیشن (well foundation) متعارف کرائی گئی یعنی دریا سے بھی نیچے بنیادیں کھود کر انکو پتھروں اور مصالحہ سے بھر دیا گیا، اور یہ بنیادیں سینکڑوں کی تعداد میں بنائی گئی گویا تاج محل کے نیچے پتھروں کا پہاڑ اور گہری بنیادوں کا وسیع جال ہے، اسطرح تاج محل کو دریا کے نقصانات سے ہمیشہ کے لئے محفوظ کر دیا گیا. عمارت کے اندر داخل ہوتے ہوئے اسکا نظارہ فریب نظر یعنی (Optical illusion ) سے بھرپور ہے.  یہ عمارت بیک وقت اسلامی، فارسی، عثمانی، ترکی اور ہندی فن تعمیر کا نمونہ ہے.  یہ فیصلہ کرنے کے لئے  حساب اور جیومیٹری کی باریک تفصیل درکار ہے.  پروفیسر ایبا کوچ (یونیورسٹی آف وینیا) نے حال میں ہی تاج محل کے اسلامی اعتبار سے روحانی پہلو واضح (decode) کئے ہیں. اور بھی کئی راز مستقبل میں سامنے آ سکتے ہیں.  انگریز نے تعمیرات میں (well foundation) کا آغاز انیسویں صدی اور (optical illusions) کا آغاز بیسویں صدی میں کیا.  جب کہ تاج محل ان طریقہ تعمیر کو استعمال کر کے سترھویں صدی کے وسط میں مکمل ہو گیا تھا. آج تاج محل کو جدید مشینری اور جدید سائنس کو استعمال کرتے ہوئے بنایا جائے تو 1000 ملین ڈالر لگنے کے باوجود ویسا بننا تقریباً ناممکن ہے.  'ٹائل موزیک' فن ہے ، جس میں چھوٹی چھوٹی رنگین ٹائلوں سے دیوار پر تصویریں بنائی جاتی اور دیوار کو منقش کیا جاتا ہے.  یہ فن لاہور کے شاہی قلعے کی ایک کلومیٹر لمبی منقش دیوار اور مسجد وزیرخان میں نظر آتا ہے.  ان میں جو رنگ استعمال ہوئے، انکو بنانے کے لئے آپ کو موجودہ دور میں پڑھائی جانے والی کیمسٹری کا وسیع علم ہونا چاہئیے.  یہی حال فریسکو پینٹنگ کا ہے، جن کے رنگ چار سو سال گزرنے کے باوجود آجتک مدہم نہیں ہوئے . تمام مغل ادوار میں تعمیر شدہ عمارتوں میں ٹیرا کوٹا (مٹی کو پکانے کا فن) سے بنے زیر زمین پائپ ملتے ہیں.  ان سے سیوریج اور پانی کی ترسیل کا کام لیا جاتا تھا. کئی صدیاں گزرنے کے باوجود یہ اپنی اصل حالت میں موجود ہیں. مسلم فن تعمیر کا مکمل علم حاصل کرنے کی کوشش کی جائے اور موجودہ دور کے سائنسی پیمانوں پر ایک نصاب کی صورت تشکیل دیا جائے تو صرف ایک فن تعمیر کو مکمل طور پر سیکھنے کے لیے پی ایچ ڈی (phd) کی کئی ڈگریاں درکار ہوں گی. کیا یہ سب کچھ اس ہندوستان میں ہو سکتا تھا، جس میں جہالت کا دور دورہ ہو اور جس کے حکمرانوں کو علم سے نفرت ہو؟؟ یہ مسلم نظام تعلیم ہی تھا جو سب کے لئے یکساں تھا، جہاں سے بیک وقت عالم، صوفی، معیشت دان، طبیب، فلسفی، حکمران اور انجینئر نکلتے تھے. شیخ احمد سرہندی رح ہوں یا جھانگیر ہو یا استاد احمد لاہوری ہو، یہ سب مختلف گھرانوں سے تعلق رکھنے کے باوجود ایک ہی تعلیمی نظام میں پروان چڑھے، اسی لئے ان سب کی سوچ انسانی مفاد کے لئے تھی. مزید بھی میں مغربی مصنفین کی گواہی پیش کروں گا،  اسلئے کہ  میرے ان "عظیم" صاحبان علم کو کسی مسلمان یا لوکل مصنف کی گواہی سے بھی بو آتی ہے.  ول ڈیورانٹ مغربی دنیا کس مشہور ترین مورخ اور فلاسفر ہے.  وہ اپنی کتاب story of civilization میں مغل ہندوستان کے بارے میں لکھتا ہے:  "ہر گاوں میں ایک سکول ماسٹر ہوتا تھا ، جسے حکومت تنخواہ دیتی تھی. انگریزوں کی آمد سے پہلے صرف بنگال میں 80 ہزار سکول تھے.  ہر 400 افراد پر ایک سکول ہوتا تھا.  ان سکولوں میں 6 مضامین پڑھائے جاتے تھے. گرائمر، آرٹس اینڈ کرافٹس، طب، فلسفہ، منطق اور متعلقہ مذہبی تعلیمات. " اس نے اپنی ایک اور کتاب  A Case For India میں لکھا کہ  مغلوں کے زمانے میں صرف مدراس کے علاقے میں ایک لاکھ 25 ہزار ایسے ادارے تھے، جہاں طبی علم پڑھایا جاتا اور طبی سہولیات میسر تھیں. میجر ایم ڈی باسو نے برطانوی راج اور اس سے قبل کے ہندوستان پر بہت سی کتب لکھیں. وہ میکس مولر کے حوالے سے لکھتا ہے "بنگال میں انگریزوں کے آنے سے قبل وہاں 80 ہزار مدرسے تھے". اورنگزیب عالمگیر رح کے زمانے میں ایک سیاح ہندوستان آیا' جس کا نام الیگزینڈر ہملٹن تھا۔  اس نے لکھا کہ صرف ٹھٹھہ شہر میں علوم و فنون سیکھانے کے 400 کالج تھے.  میجر باسو نے تو یہاں تک لکھا ہے کہ  ہندوستان کے عام آدمی کی تعلیم یعنی فلسفہ، منطق اور سائنس کا علم انگلستان کے رئیسوں حتیٰ کہ بادشاہ اور ملکہ سے بھی زیادہ ہوتا تھا. جیمز گرانٹ کی رپورٹ یاد رکھے جانے کے قابل ہے.  اس نے لکھا  " تعلیمی اداروں کے نام جائیدادیں وقف کرنے کا رواج دنیا بھر میں سب سے پہلے مسلمانوں نے شروع کیا.  1857ء میں جب انگریز ہندوستان پر مکمل قابض ہوئے تو اس وقت صرف روحیل کھنڈ کے چھوٹے سے ضلع میں، 5000 اساتذہ سرکاری خزانے سے تنخواہیں لیتے تھے." مذکورہ تمام علاقے دہلی یا آگرہ جیسے بڑے شہروں سے دور مضافات میں واقع تھے. انگریز اور ہندو مورخین اس بات پر متفق ہیں کہ تعلیم کا عروج عالمگیر رح کے زمانے میں اپنی انتہا کو پہنچا.  عالمگیر رح نے ہی پہلی دفعہ تمام مذاہب کے مقدس مذہبی مقامات کے ساتھ جائیدادیں وقف کیں.  سرکار کی جانب سے وہاں کام کرنے والوں کے لئے وظیفے مقرر کئے.  اس دور کے 3 ہندو مورخین سجان رائے کھتری، بھیم سین اور ایشور داس بہت معروف ہیں.  سجان رائے کھتری نے "خلاصہ التواریخ"، بھیم سین نے "نسخہ دلکشا" اور ایشور داس نے "فتوحات عالمگیری" لکھی.  یہ تینوں ہندو مصنفین متفق تھے کہ عالمگیر نے پہلی دفعہ ہندوستان میں طب کی تعلیم پر ایک مکمل نصاب بنوایا اور طب اکبر، مفرح القلوب، تعریف الامراض، مجربات اکبری اور طب نبوی جیسی کتابیں ترتیب دے کر کالجوں میں لگوائیں تاکہ اعلیٰ سطح پر صحت کی تعلیم دی جا سکے.  یہ تمام کتب آج کے دور کے MBBS نصاب کے ہم پلہ ہیں. اورنگزیب سے کئی سو سال پہلے فیروز شاہ نے دلی میں ہسپتال قائم کیا، جسے دارالشفاء کہا جاتا تھا.  عالمگیر نے ہی کالجوں میں پڑھانے کے لیے نصابی کتب طب فیروزشاہی مرتب کرائی. اس کے دور میں صرف دلی میں سو سے زیادہ ہسپتال تھے. تاریخ سے ایسی ہزاروں گواہیاں پیش کی جا سکتی ہیں. ہو سکے تو لاہور کے انارکلی مقبرہ میں موجود ہر ضلع کی مردم شماری رپورٹ ملاحظہ فرمالیں. آپکو ہر ضلع میں شرح خواندگی 80% سے زیادہ ملے گی جو اپنے وقت میں بین الاقوامی سطح پر سب سے زیادہ تھی، لیکن انگریز جب یہ ملک چھوڑ کر گیا تو صرف 10% تھی. بنگال 1757ء میں 7یا اور اگلے 34 برسوں میں سبھی سکول و کالج کھنڈر بنا دیئے گئے. ایڈمنڈ بروک نے یہ بات واضح کہی تھی کہ  ایسٹ انڈیا کمپنی نے مسلسل دولت لوٹی جس وجہ سے ہندوستان بدقسمتی کی گہرائی میں جاگرا.  پھر اس ملک کو تباہ کرنے کے لئے لارڈ کارنیوالس نے 1781ء میں پہلا دینی مدرسہ کھولا.  اس سے پہلے دینی اور دنیاوی تعلیم کی کوئی تقسیم نہ تھی.  ایک ہی مدرسہ میں قرآن بھی پڑھایا جاتا تھا، فلسفہ بھی اور سائنس بھی. یہ تاریخ کی گواہیاں ہیں.  لیکن اشتہار و پروگرام بنانے والے جھوٹ کا کاروبار کرنا چاہیں تو انہیں یہ باطل اور مرعوب نظام نہیں روکتا. مجھے دہلی جانے کا اتفاق ہوا ہے اور ان تعمیرات کا مشاہدہ کیا ہے، آپ یقین کیجئیے کہ  ان عمارات کے سحر سے نکلنا ایک مشکل کام ہوتا تھا اور فخر اور حیرانی ہوتی تھی کہ  ان ادوار میں مشین کا وجود نہ ہونے کے باوجود ایسے شاہکار تعمیر کرنا ناممکن لگتا ہے.  لاہور میں مغلیہ فن تعمیر پر کبھی نظر دوڑائیے۔  آپ انجینئرنگ کے کارناموں پر محو حیرت رہ جائیں گے کیونکہ جب یورپ یونیورسٹیاں بنا رہا تھا تو  یہاں وہ تعلیمات عام ہو چکی تھیں.  لیکن یہ موجودہ ظالم نظام جہاں ہمیں اپنی اعانت کے لئے اپنا کلرک بناتا ہے وہاں ہماری عظیم تاریخ کو بھی مبہم بناتا ہے. تحریر کا اختتام کرنے کے لئے بہت کچھ ہے لیکن ایک سنہری قول سے اختتام کروں گا. "آج مسلمانوں کی سب سے بڑی کمزوری یہ ہے کہ انہیں ذرائع ابلاغ (Media) کا پروپیگنڈا بہا کے لے گیا. (کاپی از پاسبان علم و ادب)

##############################
https://web.facebook.com/muhammad.imra.100/posts/115558246633014
جب ہمارے کچھ بھائی تقریروں سے متاثر ہو گئے تھے۔ یہ بھائی تو سمجھ گئے۔  کچھ اوورں نے ابھی تک اپنے ذہن کو دھوکا دینے کے لیے جواز گڑھ رکھا ہے کہ نہیں، پانچ سال تک ”بلتکار” ہونا ضروری ہے۔

##############################
https://web.facebook.com/muhammad.imra.100/posts/116502446538594
امیر_حزب_التحریر #سلطان_فاتح_کے_نقش_قدم_پر نامور فقیہہ، عالم جلیل اور مجتہد شیخ عطا بن خلیل ابو رشتہ (امیر حزب التحریر) کے فتح قسطنطنیہ کی یاددہانی کیلئے تقریر سے اقتباس۔ مختلف حصے پوسٹ کئے جائیں گے۔ مکمل تقریر کمنٹ میں۔

##############################
https://web.facebook.com/muhammad.imra.100/posts/116469966541842
بھائی لندن کب شفٹ ہوئے؟؟؟🤔🤔🤔🤔🤔🤔🤔

##############################
https://web.facebook.com/muhammad.imra.100/posts/117143526474486
بسم اللہ الرحمن الرحیم فاتحِ قسطُنطنیہ، خلیفہ محمد الفاتح اُن اہلِ قوت کے لیے متاثر کُن اور حوصلہ افزاء مثال ہے جو مقبوضہ کشمیر اور القدس کو آزاد کرائیں گے اور روم کو فتح کریں گے احمد نے اپنی مسند میں اور حاکم نے مستدرک میں  عبد اللہ بن عمرو بن العاصؓ سے روایت کیا کہ انہوں نے کہا: "جب ہم رسول اللہ ﷺ کے گرد جمع تھے اور لکھ رہے تھے تو ہم نے پوچھا کہ کونسا شہر پہلے فتح ہوگا، قسطنطنیہ یا روم؟ رسول اللہ ﷺ نے فرمایا: «مَدِينَةُ هِرَقْلَ تُفْتَحُ أَوَّلاً، يَعْنِي قُسْطَنْطِينِيَّةَ» "ھرقُل کا شہر پہلے فتح ہوگا یعنی قسطنطنیہ"۔ یہ 857 ہجری میں جمادی الاول کا اسلامی مہینہ تھا، جب اس کی 20 تاریخ کو مسلمانوں کے خلیفہ محمد الفاتح کو قسطنطنیہ کا شہر فتح کرنے کا اعزاز حاصل ہوا۔ رسول اللہ ﷺ کی بشارت پوری ہوئی؛ اپنے ناقابلِ تسخیر دارالحکومت کی فتح کے نتیجے میں دشمن کے حوصلے ٹوٹ گئے اور وہ پسپائی اختیار کرنے پر مجبور ہوگئے۔ یوں خلیفہ الفاتح نے اسلام کی عالمی بالادستی کو مزید وسعت دی اور عالمی سپر طاقت کے حیثیت سے خلافت کے مقام کو اتنا مستحکم کیا کہ جسے کوئی چیلنج نہ کرسکے۔ آج ہمارے دور کے اہلِ قوت میں موجود مخلص لوگوں کے لیے سلطان الفاتح کی زندگی میں ایک درخشاں اور متاثر کُن مثال موجود ہے جن کے دل ذلت آمیز خارجہ پالیسی، دشمن کے مسلسل حملوں کے جواب میں ہاتھ روکے رکھنے کی بزدلانہ پالیسی، مسلم علاقوں پر قبضے اور مسلمانوں کے  قتل عام سے سخت افسردہ ہیں۔  ایک اسلامی سیاسی و فوجی رہنما کی حیثیت سے خلیفہ محمد الفاتح اسلام کی تعلیمات سے بخوبی آگاہ تھے کیونکہ اُن کی تربیت اُس دور کے مشہور علماء نے کی تھی۔ یقیناً خلافت میں اہلِ قوت کی سیاسی و فوجی تعلیم و تربیت اسلام کی بنیاد پر کی جاتی ہے۔ اسلام ذاتی و انفرادی اعمال کے ساتھ ساتھ سیاسی و فوجی   اعمال کے لیے بھی واحد بنیاد ہے اور اسلام سے ہٹ کر کیا جانے والا ہر عمل مسترد ہے۔ ایک مخلص اور باخبر مومن  ہونے کے ناطے سلطان الفاتح جانتے تھے کہ رسول اللہ ﷺ کی بشارتوں کی کیا حیثیت  ہے۔ آپ  نے قسطنطنیہ کی فتح سے متعلق رسول اللہ ﷺ کی بشارت کو معمولی نہیں سمجھا تھا، نہ ہی محض ایک کہانی کے طور پر پڑھا تھا اور نہ ہی خود کو صرف دعا کرنے تک محدود رکھا تھا۔ اہلِ قوت کا سربراہ ہونے کی وجہ سے آپ کو اپنی ذمہ داری کا بھر پور احساس تھا اور وہ یہ بھی جانتے تھے کہ اللہ سبحانہ و تعالیٰ نے انہیں کس صلاحیت سے نوازا ہے۔ محمد الفاتح نے زبردست کوشش کی کہ انہیں یہ اعزاز حاصل ہو جائے کہ وہ اس فوج کی قیادت کریں جس کے ہاتھوں قسطنطنیہ کی فتح کی بشارت کو پورا ہونا تھا اور جسے یہ عظیم عزت حاصل ہونا تھی۔ احمد نے عبداللہ بن بشر حثعمی سے اور انہوں نے اپنے والد سے روایت کیا کہ انہوں نے رسول اللہ ﷺ کو یہ کہتے سنا، «لَتُفْتَحَنَّ الْقُسْطَنْطِينِيَّةُ فَلَنِعْمَ الْأَمِيرُ أَمِيرُهَا وَلَنِعْمَ الْجَيْشُ ذَلِكَ الْجَيْشُ» "تم ضرور بالضرور قسطنطنیہ فتح کرو گے اور کیا ہی اعلیٰ اس کا امیر  ہو گا اور کیا ہی اعلیٰ وہ لشکر ہو گا جو اسے فتح کرے گا"۔ لہٰذا اہلِ قوت کو الفاتح کی زندگی سے سبق لینا چاہیے اور خود کو ان کے نقش قدم  پر چلنے کے لیے تیار کرنا چاہیے۔ آنے والی خلافت میں سیاسی و فوجی قیادت رسول اللہ ﷺ کی بشارتوں کو حاصل کرنے کے لیے ہر ممکن کوشش کرے گی چاہے اس بشارت  کا تعلق روم کی فتح کرنے سے ہو یا ہند کو آزاد کرانے سے ہو یا پھر یہود کو شکستِ فاش دینے  سے ہو۔   اسلامی امت کی فوجی قیادت ہونے کے ناطے، خلیفہ الفاتح نے اس بات کو یقینی بنایا کہ خلافت کی فوج کسی کی محتاج نہ ہو اور یہ ایک بہت طاقتور فوج ہو۔ اسلام کے معاشی نظام نے اس بات کو یقینی بنایا کہ خلافت غیر ملکی طاقتوں کی مالی مدد پر انحصار کرنے والی نہ ہو بلکہ اس کے پاس جنگ کی تیاریوں کے لیے وافر وسائل میسر ہوں اور یہ دین کی رُو سے فرض ہے۔ اللہ سبحانہ و تعالیٰ نے فرمایا، وَأَعِدُّوا لَهُمْ مَا اسْتَطَعْتُمْ مِنْ قُوَّةٍ وَمِنْ رِبَاطِ الْخَيْلِ تُرْهِبُونَ بِهِ عَدُوَّ اللَّهِ وَعَدُوَّكُمْ وَآخَرِينَ مِنْ دُونِهِمْ لاَ تَعْلَمُونَهُمُ اللَّهُ يَعْلَمُهُمْ  "اور جہاں تک ہوسکے (فوج کی جمعیت کے) زور سے اور گھوڑوں کے تیار رکھنے سے ان کے (مقابلے کے) لیے مستعد رہو تاکہ اس سے تم اللہ کے دشمنوں اور خود اپنے دشمنوں پر ہیبت ڈال سکو اور ان لوگوں پر بھی جنہیں تم نہیں جانتے مگر اللہ جانتا ہے" (الانفال 8:60)۔ چونکہ الفاتح اسلام کی کے ذریعے حکمرانی کررہے تھے، لہٰذا انہوں نے اپنے دشمن کے خلاف کبھی بھی کفار سے عسکری مدد یا اڈے حاصل کرنے کے متعلق نہیں سوچا۔ رسول اللہ ﷺ نے فرمایا، «لا تستضيئوا بنار المشركين» "مشرکین کی آگ سے روشنی مت لو" (احمد، نسائی)۔ آگ کا لفظ یہاں جنگ کی معنوں میں کنایتاً استعمال ہوا ہے اور اس طرح اسلام کسی بھی ایسی خود مختار کافر وجود سے تعلقات قائم کرنے سے منع کرتا ہے جو مسلمانوں کے ساتھ حالت جنگ میں ہو، چاہے اس کا تعلق انٹیلی جنس معلومات کے تبادلے سے ہو یا افواج کی نقل و حرکت، حکمتِ عملی، رسد یا اسلحے سے ہو۔  چنانچہ الفاتح نے آبنائے دانیال (Dardanelles) کو عبور کیا، اور اپنی فوجوں کو آبنا کی ایشیائی سمت سے باسفورس کی طرف لے گیا اور انادولوہساری کے مقام پر آبنا کو یورپی سمت کی طرف عبورکر کے افواج کو رومیلی ہساری کے مقام پر لے گیا۔ اِس مقام پر اُس  نے ایک قلعہ تعمیر کرنے کا فیصلہ کیا۔ الفاتح نے ہنگری کے ایک فوجی انجینئر  اُوربَن کی خدمات حاصل کیں جس نے ایسی توپیں تیار کیں جو اس سے پہلے کبھی نہیں بنائیں گئیں تھیں۔ جیسے ہی قلعہ تعمیر ہوا تو 31 اگست 1452 عیسوی کو ایک توپ قلعہ کے ایک مرکزی  مینار پر نسب کردی گئی۔ الفاتح نے عثمانی بحری بیڑے کو "سنہرہ سینگ" Golden Horn میں اتارنے کے لیے چالاک تدبیر اختیار کی۔ محاصرے کی ابتداء میں اس نے انجینئرز کو حکم دیا کہ وہ ایک سڑک بنائیں جو انہیں پہاڑیوں پر سے گزارتے ہوئے اور گالاٹا کے قصبے کو پیچھے چھوڑتے ہوئے باسفورس سے سنہرے سینگ کے مقام پر لے جائے۔ 22 اپریل کو خلافت کے انجینئرز نے بیلوں کی مدد سے 72 بحری جہازوں کو اس سڑک پر بچھائے گئے چربی لگے تختوں پر  گھسیٹا اور سنہرے سینگ کے ساحلوں پر (Kasimpasa) Valley of springs کے مقام پر پہنچ گئے اور پھر ان جہازوں پر توپیں نصب کی گئیں جو پہلے ہی وہاں پہنچا دی گئی تھیں۔ قسطنطنیہ کے شہر میں موجود کفار کی افواج خلافت کے بحری بیڑے کو سنہرے سینگ کے مقام پر دیکھ کر سخت حیرت زدہ  ہوگئیں، یوں شمال کی جانب سے قسطنطنیہ پر حملہ ممکن ہوگیا۔ یورپی مورخ کریتوبولوس (Kritoboulos) نے لکھا ہے کہ "سنہرے سینگ کے مقام پر ترک بحریہ کو دیکھ کر یونانی حیرت زدہ رہ گئے کہ ناممکن کیسے ممکن ہوگیا اور سخت پریشانی اور اضطراب کا شکار ہوگئے۔ انہیں کچھ سوجھ نہیں رہا تھا کہ اب کیا کریں اور وہ مایوسی کا شکار ہوگئے"۔ کفار کے دلوں میں خوف پیدا کرنا صرف اس وجہ سے ممکن ہوا کیونکہ خلافت نے کسی بھی معاملے میں کفار پر انحصار نہیں کیا، وہ اپنے معاملات میں مکمل طور پر آزاد اور خودمختار تھی اور اس نے صرف اللہ سبحانہ و تعالیٰ پر انحصار کیا۔  تو اہلِ قوت کو الفاتح کی مثال سے سبق  اور حوصلہ لینا چاہیے اور خود کو تیار کرنا چاہیے۔ آنے والی خلافت میں سیاسی و فوجی قیادت اس بات کو یقینی بنائے گی کہ مسلمان معیشت اور صنعت کے شعبوں کے ساتھ ساتھ فوجی اسلحے، رسد اور حکمتِ عملی میں بھی کسی پر انحصار نہ کریں تاکہ اسلام کے علاقوں کو آزاد کرانے کے اپنے فرض کو بغیر کسی رکاوٹ اور بہانوں کے پورا کرسکیں۔  امت کی سیاسی قیادت ہونے کے ناطے اسلام کے پیغام کو دعوت و جہاد کے ذریعے پھیلانے کے لیے خلیفہ محمد الفاتح نے قسطنطنیہ کی فتح کو مستحکم کیا۔ خلیفہ کی یہ ذمہ داری ہوتی ہے کہ وہ خلافت کی حدود کو وسیع کرتا رہے، نئے علاقوں کو کفر کی حکمرانی کے ظلم سے  آزاد کرائے تاکہ اسلام کو غیر مسلموں پر نافذ کیا جا سکے۔ لہٰذا غیر مسلم بلا روک ٹوک اپنی آنکھوں سے اسلام کی عظمت اور انصاف کا مشاہدہ کریں اور کسی زبردستی اور دھونس کے بغیر بڑی تعداد میں اسلام کو قبول کرنے کے لیے تیار ہوسکیں۔  یقیناً اگر آج مسلمان دنیا بھر میں بڑی تعداد میں موجود اور پھیلے ہوئے ہیں تو اس کی وجہ یہی طریقہ کار ہے جسے خلافتِ راشدہ نے رسول اللہ ﷺ کی سنت کے مطابق اختیار کیا تھا اور جس کا سلسلہ 1924 عیسوی میں خلافت کے انہدام تک جاری رہا تھا۔ اللہ سبحانہ و تعالیٰ نے فرمایا، هُوَ الَّذِىۡۤ اَرۡسَلَ رَسُوۡلَهٗ بِالۡهُدٰى وَدِيۡنِ الۡحَـقِّ لِيُظۡهِرَهٗ عَلَى الدِّيۡنِ كُلِّهٖۙ "وہی تو ہے جس نے اپنے پیغمبر کو ہدایت اور دین حق کے ساتھ بھیجا تاکہ اس (دینِ اسلام ) کو (دنیا کے) تمام دینوں پر غالب کردے "(التوبہ 9:33)۔   قسطنطنیہ کی فتح کے بعد مسلمان نماز جمعہ کے لیے جمع  ہوئے، خلیفہ نے اعلان کیا کہ تمام تعریفیں اللہ سبحانہ و تعالیٰ کے لیے ہی ہیں جو تمام جہانوں کا مالک ہے جس کے جواب میں فاتح مسلمان لشکر نے ہاتھ اٹھائے اور خوشی سے نعرے بلند کیے۔  خلیفہ نے مسجدیں اور دیگر کئی عمارتیں بنوائیں جو کہ یونانی قسطنطنیہ کو، جو کہ بازنطینی سلطنت کا دار الحکومت تھا، اسلامی استنبول بنانے کا پہلا مرحلہ تھا، جو اب خلافت کا دارالحکومت تھا۔ اس  شہر نے رومیلی ہساری اور Yedikule کے قلعوں، مسجد الفاتح اور محمود پاشا کی مسجد، ایسکی سرے اور توپ کاپی سرے کے محلات، چھت والا بازار، سنہرے سینگ کے مقام پر بحری بیڑہ، باسفورس میں توپیں بنانے کا کارخانہ اور ان میناروں  کی تعمیر دیکھی جو آیا صوفیہ کی مسجد پر تعمیر کیے گئے تھے۔   خلیفہ ہونے کی حیثیت سے محمد الفاتح نے غیر مسلموں کو یقین دلایا کہ وہ محفوظ ہیں اور ریاست کے شہری ہیں اور ان کے دلوں کو اسلام قبول کرنے کے لیے نرم کیا۔ غیر مسلموں کو ان کے مذہب کی بنیاد پر ملتوں کے نظام میں تقسیم کیا گیا۔ لہٰذا یونانی قوم کی نمائندگی آرتھوڈوکس کلیسا، آرمینیا کی نمائندگی جارجین کلیسا اور یہود کی نمائندگی ان کا سب سے بڑا ربی کرتا تھا۔ ملت کا نظام خلافت کی اس  صفت کا مظہر تھا کہ خلافت کئی قومیتوں کو اپنے اندر سموئے ہوئے ہے، جس کے تحت غیر مسلموں کو یہ اجازت تھی کہ وہ اپنے مذہبی معاملات خود چلائیں اور خلافت سے اپنے حقوق کا تقاضا کریں۔  تو اہلِ قوت کو الفاتح کی مثال سے سبق  اور حوصلہ لینا چاہیے اور خود کو تیار کرنا چاہیے۔ آنے والی خلافت کی افواج بہادری کے ساتھ آگے بڑھتی رہیں گی تاکہ اسلامی حدود کو مسلسل وسیع کیا جائے، لوگوں کو انسانوں کے بنائے قوانین کے ظلم سے نجات دلائی جائے، دین حق کو قبول کرنے کے لیے غیر مسلموں کو آسانی فراہم کی جائے۔ خلافت ویسٹ فیلیا Westphalia کے قومی ریاستوں کے تصور کو اپنے پیروں تلے کچل دے گی اور نارملائزیشن اور تحمل کی پالیسی کو مسترد کردے گی۔  جی ہاں، اہلِ قوت کو الفاتح کی مثال سے سبق اور حوصلہ لینا چاہیے۔ یقیناً وہ نہ تو  پیغمبروں میں سے تھا اور نہ ہی صحابہؓ میں سے تھا مگر ایک مخلص، نیک اور باخبر مسلمان تھا۔ اُس نے اللہ سبحانہ و تعالیٰ کے ساتھ جو وعدہ کیا تھا وہ اُس کے ساتھ سچا تھا۔ اُس نے نہ صرف اسلام کو اپنی ذاتی زندگی پر بلکہ ریاست کے امور بشمول جنگ اور شہریوں کے امور دیکھ بھال پر بھی مضبوطی سے نافذ کیا۔ ایک ایسے وقت میں جب مقبوضہ کشمیر میں مودی نے شیطانیت مچا رکھی ہے اور عظیم و بابرکت مسجد الاقصیٰ یہود کے زیر قبضہ ہے، تو آج کے اہلِ قوت بھی اسلام کے نفاذ کے ذریعے رسول اللہ ﷺ کی بشارتوں کو حاصل کرسکتے ہیں۔ تو اہلِ قوت کو آگے آنا چاہیے اور حزب التحریر کے امیر، عالی قدر فقیہ عطاء بن خلیل ابو الرشتہ کو نُصرہ فراہم کر کے خلافت کی واپسی کی بشارت کو پورا کرنا چاہیے۔ احمد نے روایت کیا کہ رسول اللہ ﷺ نے فرمایا، «ثُمَّ تَكُونُ مُلْكًا جَبْرِيَّةً فَتَكُونُ مَا شَاءَ اللَّهُ أَنْ تَكُونَ ثُمَّ يَرْفَعُهَا إِذَا شَاءَ أَنْ يَرْفَعَهَا ثُمَّ تَكُونُ خِلَافَةً عَلَى مِنْهَاجِ النُّبُوَّةِ ثُمَّ سَكَتَ» "'پھر ظلم کی حکمرانی ہو گی اور اس وقت تک رہے گی جب تک اللہ چاہے گا۔ پھر جب اللہ چاہے  گا اسے ختم کردے گا۔ پھر نبوت کے طریقے پر خلافت ہوگی، اس کے بعد آپ ﷺ خاموش ہوگئے" (احمد)۔ اور اہلِ قوت کو روم کی فتح کے ساتھ ساتھ ہند میں اسلام کی بالادستی کی رسول اللہ ﷺ کی بشارت کو حاصل کرنے کے لیے بھی سوچنا چاہیے۔ ابو ہریرہؓ سے روایت ہے کہ، وَعَدَنا رسولُ اللّـهِ (ص) غزوةَ الهند، فإنْ أدركتُها أُنْفِقْ نفسي ومالي، وإنْ قُتِلْتُ كنتُ أفضلَ الشهداء، وإنْ رجعتُ فأنا أبو هريرة الـمُحَرَّرُ  "رسول اللہ صلی اللہ علیہ وسلم نے ہم (مسلمانوں) سے ہندوستان پر لشکر کشی کا وعدہ فرمایا، یعنی پیش گوئی کی، تو اگر ہند پر لشکر کشی میری زندگی میں ہوئی تو میں جان و مال کے ساتھ اس میں شریک ہوں گا۔ اگر میں قتل کر دیا گیا تو بہترین شہداء میں سے ہوں گا، اور اگر زندہ واپس آ یا تو میں (جہنم سے) نجات یافتہ ابوہریرہ کہلاؤں گا" (احمد، نسائی، حاکم)۔ ثعبانؓ سے روایت ہے کہ رسول اللہ ﷺ نے فرمایا، عِصابتان من أُمّتي أَحْرَزَهُما اللّـهُ من النار: عِصابةٌ تغزو الهندَ، وعِصابةٌ تكون مع عيسى ابن مريم عليهما السلام "میری امت میں دو گروہ ایسے ہیں جنہیں اللہ تعالیٰ نے جہنم سے محفوظ کر دیا ہے۔ ایک گروہ وہ ہو گا جو ہند پر لشکر کشی کرے گا اور ایک گروہ وہ ہو گا جو عیسیٰ بن مریم علیہما السلام کے ساتھ ہو گا" (احمد، نسائی)۔ یہ مضمون حزب التحریر کے مرکزی میڈیا آفس کے لیے لکھا گیا مصعب عمیر- پاکستان

##############################
https://web.facebook.com/muhammad.imra.100/posts/116812329840939
یہ عدالتیں اور یہ نظام ہمیں کبھی غلط ثابت نہیں کر سکتے۔  اس بدبودار مردہ وجود کو ڈرپس لگا کر زندہ کرنا ناممکن ہے۔ اسے گورا قبرستان میں دفن کرنے کی ضرورت ہے۔ #musharraf

##############################
https://web.facebook.com/muhammad.imra.100/posts/117474223108083
اللہ سبحانہ و تعالی شیخ کے درجات کو بلند کرے۔آمینشیخ نے جس طرح مغربی فکری یلغار کو بے نقاب کیا اور اسلامی فکر کو اس کے مقابلے میں پیش کیا یہ شیخ کا ایک بہت بڑا کارنامہ ہے اور اللہ کی مدد کے بغیر یہ ممکن نہیں۔

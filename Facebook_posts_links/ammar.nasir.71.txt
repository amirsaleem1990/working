
##############################
https://www.facebook.com/ammar.nasir.71/posts/10223064820913386
اور علماء پر خلاف شرع کی بدگمانی درست نہ ہوگی۔ فقہی طور پر اجنبیہ کو دیکھنے نہ دیکھنے کے ضوابط اصلا مسلمان خواتین کے لیے ہیں۔ غیر مسلم خواتین کا اسٹیٹس یہ نہیں۔ لا حرمة لنساء الكفار ☺

##############################
https://www.facebook.com/ammar.nasir.71/posts/10223064801752907
مولانا منظور احمد چنیوٹی علیہ الرحمہ اور والد گرامی 87ء میں سرکاری دعوت پر ایک وفد میں ایران گئے تھے۔ واپسی پر جامع مسجد میں ایک نشست میں اپنے تاثرات بیان کیے۔ مولانا چنیوٹی نے ایران میں پردہ اور حجاب کے اہتمام کی تعریف کرتے ہوئے کہا کہ وہاں کھلے میں آپ کو کوئی بے پردہ خاتون دکھائی نہیں دیتی، سب محجوبہ ہوتی ہیں، اور وہ میک اپ بھی نہیں کرتیں۔ یہ کہہ کر انھوں نے تصدیق طلب انداز میں والد صاحب کی طرف اشارہ کیا۔ والد صاحب نے کہا، میں نے اتنے غور سے نہیں دیکھیں۔ ☺

##############################
https://www.facebook.com/ammar.nasir.71/posts/10223078252169159
حافظ طاہر اسلام عسکری صاحب کے متعلق بعض پوسٹوں میں اطلاع دی جا رہی ہے کہ وہ ایک ہفتے سے مفقود الخبر ہیں۔ یہ پریشانی اور فکرمندی کی بات ہے۔ جہاں بھی ہوں، اللہ تعالی انھیں عافیت میں رکھے، اہل خانہ کو ہمت دے اور جلد مکمل عافیت کے ساتھ انھیں گھر واپس لے آئے۔ اندھیر نگری میں حکومتی اداروں سے کسی کارروائی کا مطالبہ بھی خانہ پری کا سا عمل بن گیا ہے۔ بس اسی کی ذات ہے جس سے سب کے لیے حفاظت اور عافیت کی دعا کی جا سکتی ہے۔ اللھم انا نسالک العفو والعافیۃ والمعافاۃ فی الدنیا والآخرۃ، آمین

##############################
https://www.facebook.com/ammar.nasir.71/posts/10223101140341349
زیر نظر کتاب ڈاکٹر اوشا سانیال کی کتاب    " Devotional Islam and Politics in British India"  کا اردو ترجمہ ہے۔ جسے ڈاکٹر وارث مظہری نے کیا ہے۔        یہ کتاب اپنے موضوع پر سب سے جامع کتاب ہے، جو تحریک بریلویت کے نہایت وسیع اور گہرے مطالعے پر مشتمل ہے۔ اس تحریک کی تشکیل کے عوامل ومحرکات، اثرات و نتائج ، تحریک کے بانی اعلی حضرت مولانا احمد رضا خاں کی شخصیت کے مختلف پہلووں اور آرا و افکار کو جدید علمی و تحقیقی اسلوب میں نہایت غیر جانب داری سے پیش کیا گیا ہے۔          کتاب کے مطالعے سے انیسویں صدی کے اوخر اور بیسویں صدی کے اوائل میں خارجی سطح پر ہندوستان میں برطانوی سامراج اور داخلی سطح پر مسلمانوں کےدوسرے مکاتب فکر کے ساتھ تحریک کی مذاحمت و کش مکش اور دینی و سماجی حلقوں پر مرتب ہونے والے اس کے اثرات کا نقشہ بھی سامنے آجاتا ہے۔  برطانوی ہندوستان میں عقیدت پر مبنی اسلام اور سیاست | ڈاکٹر اوشا سانیال  | ڈاکٹر وارث مظہری  قیمت : 600  ابھی گھر بیٹھے  یہ کتاب  کیش ان ڈلیوری سے 600 روپے یا ایزی پیسہ ، جاز کیش سے ادائیگی کی صورت میں 400 میں حاصل کرنے کے لیے اپنا نام، نمبر اور مکمل پتہ ان باکس میں میسج کریں. یا ان واٹس ایپ نمبر پر رابطہ کریں. 03042224000 03484078844 کتاب کی  جھلک:  https://drive.google.com/…/1ASJpF0sbPm_4wZ2_krk6p3_QG…/view…

##############################
https://www.facebook.com/ammar.nasir.71/posts/10223091831428632
اہل مدارس میری مانیں تو کم سے کم اس سال بجٹ میں  مختص کی گئی 5 ارب کی رقم ضرور لے لیں۔ اصلاحات کے لئے بند مدرسوں سے بہتر موقع کون سا ہو سکتا ہے؟

##############################
https://www.facebook.com/ammar.nasir.71/posts/10223118311770624
پہلے دن ابدال نے کتاب کھول کر پوچھا کہ فارسی؟ یہ کس لیے پڑھنی ہے؟ فوری جواب یہی ذہن میں آیا کہ بیٹا، تیل بیچنے کے لیے بہت ضروری ہے۔

##############################
https://www.facebook.com/ammar.nasir.71/posts/10223117445068957
انا للہ وانا الیہ راجعون  طارق عزیز بھی رخصت ہوئے اور الیکٹرانک تفریح وتربیت کے امتزاج کا ایک عہد بھی اپنے ساتھ ہی لے گئے۔ اللہ تعالٰی غلطیوں سے درگزر فرمائے اور حسنات کا اچھے سا اچھا صلہ عطا فرمائے۔ آمین  معلوم نہیں کس مناسبت سے کسی ہندی فلم کا ایک مکالمہ ذہن میں آ گیا۔ کہنے والا کہتا ہے کہ پرانی ہیروئنز کو دیکھ کر ان کے ساتھ عشق کرنے کو جی چاہتا ہے، اور ان نئی ہیروئنز کو دیکھ کر تو ......۔ اس سے آگے اصل مکالمے میں بھی خاموشی ہی ہے۔

##############################
https://www.facebook.com/ammar.nasir.71/posts/10223154595757701
مفتی محمد نعیم صاحب بھی رخصت ہو گئے، انا للہ وانا الیہ راجعون۔ اللہ تعالٰی ان کی حسنات اور ہزاروں تلامذہ کو ان کے لیے صدقہ جاریہ بنا دے۔  نوے کی دہائی کے کسی سال میں والد گرامی کے ہمراہ دو تین دن کے لیے میں بھی ان کا مہمان بنا تھا۔ جامعہ بنوریہ اس وقت نسبتا ابتدائی مراحل میں تھا۔ یہیں مولانا اسلم شیخوپوری صاحب سے بھی ملاقات ہوئی جو اس وقت وہاں حدیث کا درس دیتے تھے۔ دونوں حضرات سے اس کے بعد کبھی ملاقات ہونا یاد نہیں پڑتا۔ مفتی صاحب نے اپنا کپڑا بنانے کا کارخانہ بھی دکھایا تھا۔ جامعہ بنوریہ کو انھوں نے بڑی محنت اور لگن سے عالمی شہرت کا حامل ادارہ بنا دیا۔ ان کے تمام متعلقین اور تلامذہ ان کی وفات پر تعزیت کے حق دار ہیں۔ اللہ تعالٰی سب کا خاتمہ بالخیر فرمائے۔ آمین

##############################
https://www.facebook.com/ammar.nasir.71/posts/10223149415308193
برادرم میاں صاحب نے حبیب کالج میں اپنی تعلیم کا ذکر کیا۔ امید ہے، وہ فرد خانہ ہونے کی نسبت سے گوجرانوالہ شہر میں اس ادارے کے کردار پر مزید تفصیلات لکھیں گے۔ میاں صاحب کے علاوہ ناچیز جیسی عظیم شخصیت کو بھی کچی اور پکی کی کلاسیں حبیب کالج کے بنچوں پر پڑھنے کی سعادت حاصل ہے۔

##############################
https://www.facebook.com/ammar.nasir.71/posts/10223171996152700
علامہ طالب جوہری صاحب بھی انتقال فرما گئے، انا للہ و انا الیہ راجعون۔ علم وادب اور خطیبانہ اسلوب میں اپنی خاص پہچان تو رکھتے ہی تھے، میری نظر میں ان کی قدر ووقعت اس پہلو سے زیادہ تھی کہ شدید شیعہ سنی منافرت کے ماحول میں وہ شاید واحد اور آخری خطیب تھے جن کی گفتگو عاشورا کے موقع پر پی ٹی وی پر سرکاری طور پر نشر کی جا سکتی تھی اور بحیثیت مجموعی اس پر کوئی فریق دل آزاری محسوس نہیں کرتا تھا۔ اللہ تعالٰی درجات بلند فرمائے اور انسانی غلطیوں کوتاہیوں سے درگزر فرمائے۔ آمین

##############################
https://www.facebook.com/ammar.nasir.71/posts/10223171594542660
فادرز ڈے کل گزر گیا، توجہ ہی نہیں ہوئی۔ البتہ ایک بزرگ کل "نئی نسل" پر کچھ تبصرہ کر رہے تھے تو عرض کیا کہ ہر نئی نسل، پچھلی نسل کی نظر میں ایسی ہی رہی ہے۔ سو آج کے فادرز کل کے سنز تھے، اپنے مناقب کے ذکر کے ساتھ ساتھ اپنے بزرگوں کے تبصرے اور تاثرات بھی یاد کرنے سے اعتدال رہے گا۔ ☺

##############################
https://www.facebook.com/ammar.nasir.71/posts/10223196696370190
بعض امریکی ریاستوں میں پولیس فورس کو مکمل طور پر ڈزالو کر کے بالکل نئی بھرتی کا تجربہ کیا گیا ہے، کیونکہ جزوی اصلاحات کوئی نتیجہ نہیں دے رہی تھیں۔ شاید ایسا ہی کچھ ہمارے ہاں بھی کیا جانا ضروری ہے۔

##############################
https://www.facebook.com/ammar.nasir.71/posts/10223196629808526
عقیدہ وعقل کے باہمی تعلق پر ایک بڑی اچھی اور بنیادی بحث عمران شاہد بھنڈر صاحب نے شروع کی ہے۔ عصری عقل کی سیلف پرسپشن پر گفتگو کے لیے، جو خود کو عقیدے کا مدمقابل قرار دیتی ہے، بھنڈر صاحب نہایت موزوں صاحب دانش ہیں۔ جناب محمد دین جوہر صاحب اس بحث میں عقیدے کا موقف واضح کر رہے اور عقل کی استعداد پر اہم سوالات اٹھا رہے ہیں۔ احباب کو مستفید ہونا چاہیے۔ حسب ضرورت کچھ معروضات ہماری طرف سے بھی پیش کی جائیں گی۔ واللہ الموفق

##############################
https://www.facebook.com/ammar.nasir.71/posts/10223222862824335
مولانا فراہی کے ایک دوسرے مسودے ’’اصول الشرائع’’ سے بھی ان کے زاویہ نظر اور مولانا اصلاحی کے موقف کا فرق کافی واضح ہوتا ہے۔ مولانا اصلاحی زنا کو آیت محاربہ کے تحت اس صورت میں لاتے ہیں جب جرم نے اوباشی اور غنڈہ گردی کی صورت اختیار کر لی ہو، جبکہ مولانا فراہی  پہلی بار کے بعد دوسری مرتبہ پکڑے جانے پر ہی انھیں اضافی سزاوں کا مستحق قرار دیے ہیں۔  اسی طرح مولانا اصلاحی  محاربہ کے تحت سزا دینے کے لیے مجرم کے شادی شدہ یا غیر شادی شدہ ہونے کو  محض ایک ضمنی پہلو قرار دیتے ہیں، جبکہ مولانا فراہی کا موقف یہ ہے کہ  دوسری مرتبہ ماخوذ ہونے کی صورت میں، حدیث کے مطابق، بہرحال کنوارے کو کوڑوں کے علاوہ جلاوطنی کی اور شادی شدہ کو رجم ہی کی سزا دی جائے گی۔ اس ساری تفصیل سے بھی یہ بات سمجھ میں آتی ہے کہ مولانا اصلاحی نے اس موقف کے بیان میں مولانا فراہی کا حوالہ کیوں نہیں دیا۔  اس مقام پر بھی مولانا فراہی کے، آیت محاربہ کا حوالہ دینے سے واضح ہوتا ہے کہ وہ اس سے صرف ایک اصول مستنبط کرنا چاہتے ہیں، ورنہ حدیث میں جس تفصیل کے ساتھ حکم مذکور ہے اور جسے مولانا فراہی ملحوظ رکھنا چاہتے ہیں، بظاہر آیت محاربہ میں اس کا کوئی ماخذ موجود نہیں۔ اس کی مزید تائید آیت محاربہ کے ساتھ، سورۃ الاحزاب کی آیت اور بنو قریظہ کے واقعے کا حوالہ دینے سے بھی ہوتی ہے۔

##############################
https://www.facebook.com/ammar.nasir.71/posts/10223221675714658
مولانا امین احسن اصلاحیؒ کے اس استنباط کے متعلق کہ نبی صلی اللہ علیہ وسلم نے جن زانیوں کو رجم کی سزا دی، وہ آیت محاربہ کے تحت تھی، بعض حوالوں سے یہ تاثر سا ذہن میں تھا کہ مولانا نے اپنے استاذ مولانا فراہی کے نقطہ نظر کو ہی شرح وبسط سے بیان کیا ہے۔ اس تناظر میں بعض اوقات حیرت ہوتی تھی کہ دیگر بہت سے مقامات کے برعکس، مولانا نے اس رائے کے بیان میں اپنے استاذ کا حوالہ نہیں دیا اور اسے اپنے ذاتی استنباط کے طور پر پیش کیا ہے۔ تاہم مولانا فراہی کی رائے ان کے ناتمام مسودہ ’’احکام الاصول باحکام الرسول’’ میں دیکھنے سے اس کی وجہ یہ سمجھ میں آ جاتی ہے کہ دراصل مولانا فراہی اس مسئلے میں آیت محاربہ کا حوالہ رجم کے حکم کے ماخذ کے طور پر نہیں، بلکہ ایک شرعی اصول کی نظیر کے طور پر دینا چاہتے ہیں، یعنی یہ کہ جرم کی نوعیت کے لحاظ سے سزا کو بھی ہلکا یا سنگین ہونا چاہیے۔ مولانا فراہی کہتے ہیں کہ اسی اصول کی روشنی میں، نہ کہ اس آیت کے تحت، نبی صلی اللہ علیہ وسلم نے سو کوڑوں کی سزا کے ساتھ تغریب اور رجم کی سزا بیان فرمائی جس سے مراد، مولانا کی رائے میں، یہ ہے کہ پہلی دفعہ ارتکاب جرم پر مجرم کو صرف کوڑے لگائے جائیں گے، جبکہ باز نہ آنے پر اور دوبارہ پکڑے جانے پر تغریب اور رجم کی سزا بھی دی جائے گی۔ (پیراگراف کے آخر میں ’’حسب آیۃ المحاربۃ’’ کے الفاظ بھی، زیادہ قرین قیاس ہے کہ، اصول کی نظیر ہونے کے پہلو سے ہیں، نہ کہ براہ راست زنا کے جرم کو شامل ہونے کے پہلو سے)۔ چونکہ مولانا اصلاحی عادی زانی کو براہ راست ’’آیت محاربہ’’ کے مدلول میں شامل قرار دیتے ہیں، اس لیے یہاں اس موقف کی نسبت بھی انھوں نے مولانا فراہی کی طرف نہیں کی۔ واللہ اعلم

##############################
https://www.facebook.com/ammar.nasir.71/posts/10223275715145610
جسمانی ساخت میں تبدیلی ۔ قرآن وحدیث اور اقوالِ فقہاء کی روشنی میں( ۲) مولانا محمد اشفاق

##############################
https://www.facebook.com/ammar.nasir.71/posts/10223275712825552
یونیورسٹیوں میں ترجمہ قرآن کی لازمی تعلیم ابو عمار زاہد الراشدی

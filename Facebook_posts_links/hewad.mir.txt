
##############################
https://www.facebook.com/hewad.mir/posts/3395804707097465
تعویز ۔۔۔۔۔۔۔۔ اردو زبان کے اولین شاعر امیر خسرو کہیں سفر پر جا رہے تھے۔ حالت سفر میں رات ہوگئی اور منزل تاحال بہت دور تھی۔ نہ کوئی شب بسری کی جگہ اور نہ کھانے پینے کا سامان۔ راستے میں ایک گاوں کے پاس کھیتوں کے بیچ ایک اکیلا گھر نظر آیا۔ جلدی جلدی جا کر دروازہ کھٹکھٹایا تو ایک پریشان حال بندہ باہر آیا اور بڑا سا عمامہ باندھے باریش امیر خسرو کو حیرت سے دیکھنے لگا۔ امیر خسرو نے اپنی مشکل بیان کی اور درخواست کی کہ رات گزارنے کے لیے انھیں جگہ اور کھانا درکار ہے۔ صاحب خانہ نے ایک شرط پر رضامندی ظاہر کی۔ صاحب خانہ کی بیوی اس وقت درد زہ میں مبتلا تھی اور شدید تکلیف میں تھی لیکن بیماری طویل ہوگئی تھی۔ صاحب خانہ نے رات گزارنے کے لیے شرط رکھی کہ امیر خسرو اس کی بیوی کے لیے کوئی ایسا تعویز لکھیں کہ اس کی مشکل حل ہوجائے۔ امیر خسرو نے کچھ دیر سوچا اور پھر ایک کاغذ پر کچھ لکھ کر اس کا تعویز بنایا اور اس شخص کو دے دیا کہ بیوی کی ران سے باندھ لے۔ عورت کی بیماری ٹھیک ہونی تھی، کچھ دیر بعد ہوگئی۔ امیر خسرو نے رات گزاری اور اپنی راہ ہو لیے۔ مذکورہ تعویز گاوں والوں کے لیے مشکل کشا بن گیا۔ جب کسی خاتون کو درد زہ کی تکلیف ہوتی، تعویز اس کی ران سے باندھ دیا جاتا۔ کچھ عرصہ بعد امیر خسرو کی بیوی کو یہی تکلیف ہوگئی۔ درد زہ بڑھ گیا اور بیماری طویل ہوگئی۔ وہ دوڑے دوڑے علاقے کے ایک سیانے کے پاس گئے۔ سیانا اس وقت ایک قرض خواہ کے سامنے گڑگڑا رہا تھا۔ امیر خسرو نے اپنی مشکل بیان کی تو سیانے نے ایک باکرامت تعویز دیا اور بطور شکرانہ قرض خواہ کا قرض ادا کرنے کو کہا۔ امیر خسرو کو اگرچہ تعویزوں پر یقین نہ تھا لیکن اس وقت "ڈوبتے کو تنکے کا سہارا" کے مصداق تعویز کے بنا کوئی چارہ نہ تھا۔ انھوں نے جلدی سے رقم ادا کی اور گھر کی راہ ہولیے۔ گھر پہنچ کر انھوں نے ہدایات کے مطابق تعویز بیوی کی ران سے باندھ دیا۔ مشکل رفع ہونا تھی، سو کچھ دیر بعد ہوگئی۔ مسئلہ حل ہونے کے بعد امیر خسرو نے تعویز لیا اور کھولنے لگے۔ کئی ایک پوشوں میں لپٹا تعویز کھلا تو ایک کاغذ پر امیر خسرو کا ایک فارسی شعر لکھا ہوا تھا جو انھوں نے کچھ عرصہ قبل فی البدیہہ ایک دیہاتی کی ایسی ہی مشکل میں تعویز پر لکھ کر دیا تھا: اس تعویز سے خاتون کی مشکل رفع ہو یا نہ ہو لیکن میری مشکل تو فوراً حل ہوگئی ہے۔ دو دن سے سوشل میڈیا پر ایک تصویر گردش کر رہی ہے جس میں ایک صاحب نے اپنی تشریف کی حساس چیک پوسٹ پر ایک تعویز باندھ رکھا ہے۔ اس تعویز سے پتہ نہیں کہ موصوف کی مشکل حل ہوئی یا نہیں، لیکن فیسبک والوں کو موضوع مل چکا ہے۔ امام صافی

##############################
https://www.facebook.com/hewad.mir/posts/3394153107262625
المیہ نئے پاکستان کی حکومت ہی نہیں، اپوزیشن بھی نااہل ہے۔المیہ نئے پاکستان کی حکومت ہی نہیں، اپوزیشن بھی نااہل ہے۔

##############################
https://www.facebook.com/hewad.mir/posts/3401589549852314
ژمَنہ (وعدہ) ۔۔۔۔۔۔۔۔۔۔۔۔۔۔۔۔۔۔۔ یہ بند دوکان ایک هندو کی ہے جو تقسیم ہند کے موقع پر مجبوراً یہ علاقہ چھوڑ کر انڈیا چلا گیا۔ جاتے وقت ہندو بہت رویا اور گاوں کے لوگوں سے کہہ گیا کہ وہ ایک دن واپس آئے گا۔ لورالائی کے علاقے میں اس دکان کو ابھی تک وہی تالا لگا ہوا ہے، جو اس کاکڑ ہندو نے جاتے وقت لگایا تھا اور چابی ساتھ لے گیا تھا۔ 73 سال سے یہ دکان بند ہے۔ دکان کے مالک نے، جس کو فوت ہوئے عرصہ ہوچکا، اپنی اولاد کو وصیت کی تھی کہ اس دکان کا تالا نہ توڑیں، کیونکہ اس نے ہندو کاکڑ کو زبان دی تھی کہ تمہارے آنے تک یہ دکان ایسے ہی بند رہے گی. دکان کے مالک کی اولاد آج بھی اس تالے کو ہاتھ لگانے سے اجتناب کرتی ہے، اگرچہ انھیں علم ہے کہ ہندو کاکڑ اب اس دنیا میں نہیں رہا۔ لیکن ایک وعدے کی یادگار کے طور پر یہ دکان بند رکھی گئی ہے، ایک ہندو پشتون کے ساتھ ایک مسلمان پشتون کے وعدے کی یادگار۔ منڈیگک پیج کی ایک پشتو پوسٹ کا ترجمہ امام صافی

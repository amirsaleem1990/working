
##############################
https://web.facebook.com/mateen.ahmad2010/posts/2572927809432394
کربلا کے بعد ۔۔۔۔۔۔۔۔۔۔۔۔۔۔۔ کلام حضرت سید نفیس الحسینی رح تضمین بر شعر مولانا محمد علی جوہر رح ۔۔۔۔۔۔۔۔۔۔ لایا جو خون رنگ دگر کربلا کے بعد اونچا ہوا حسین کا سر کربلا کے بعد پاس حرم٫ لحاظ نبوت ٫ بقاے دیں کیا کچھ تھا اس کے پیش نظر کربلا کے بعد اے رہ نورد شوق شہادت ترے نثار طے ہو گیا ہے تیرا سفر کر بلا کے بعد آباد ہو گیا حرم رب رسول کا ویراں ہوا بتول کا گھر کربلا کے بعد ٹوٹا یزیدیت کی شب تار کا فسوں آئی حسینیت کی سحر کربلا کے بعد اک وہ بھی تھے کہ جان سے ہنس کر گزر گئے اک ہم بھی ہیں کہ چشم ہے تر کر بلا کے بعد جوہر کا شعر صفحہء ہستی پہ ثبت ہے  پڑھتے ہیں جس کو اہل نظر کربلا کے بعد "قتل حسین اصل میں مرگ یزید ہے  اسلام زندہ ہوتا ہے ہر کربلا کے بعد "

##############################
https://web.facebook.com/zahidimdadia/posts/2861052147258220
پروفیسر نثار احمد فاروقی کی اس کتاب "نوادرِ امدادیہ" میں حاجی امداد اللہ مہاجر مکی رح کے کچھ غير مطبوعہ نادر مکتوبات کو جمع کیا گیا ہے. تقریباً ہر مکتوب کی فوٹو بھی ساتھ دی گئی ہے. زیادہ تر خطوط مولانا عبد السميع رام پوری کے نام ہیں، ایک آدھ مکتوب مولانا خلیل احمد سہارن پوری اور مولانا محمود حسن دیوبندی کے نام ہے. دیوبندی بریلوی اختلاف کے دو پہلو ہیں. ایک ہے کچھ عبارات کی بنیاد پر تکفیر کا، اس معرکے کے سرخیل تو خود مولانا احمد رضا خان بریلوی ہیں. دوسرا پہلو ہے بعض رسوم جیسے میلاد وغیرہ کے جواز یا عدمِ جواز کا. یہ معرکہ مولانا عبد السميع رام پوری اور مولانا خلیل احمد سہارن پوری کے درمیان رہا. دونوں ہی حاجی صاحب کے حلقہ ارادت سے تعلق رکھتے ہیں. مولانا رام پوری تو حاجی صاحب کے خلیفہ ہیں اور مولانا سہارن پوری خلیفہ کے خلیفہ. ان متعین مسائل میں حاجی صاحب کی رائے کیا ہے یہ ایک الگ بحث ہے، یہ بات واضح ہے کہ علمائے دیوبند نے حاجی صاحب سے بعض مسائل میں اختلاف بھی کیا ہے. حاجی صاحب کی تحریروں میں اہم چیز ادب الاختلاف کے حوالے سے پائی جانے والی نصیحتیں ہیں، مثلاً: ١- حاجی صاحب نے مولانا عبد السميع رام پوری کو یہ نصیحت کی کہ انوارِ ساطعہ میں جو تلخ، تیز اور طنزیہ عبارات ہیں انہیں حذف کر دیا جائے. ٢- اختلافی مسائل میں اپنا نقطہ نظر واضح کرنے کے بعد زیادہ رد وقدح اور بحث مباحثے سے گریز کیا جائے، اپنی بات سب سے منوانا کوئی ضروری نہیں ہوتا. ٣- مختلف نقطہ ہائے نظر رکھنے والے لوگوں کو آپس میں میل ملاقات ضرور رکھنی چاہیے. ٤- غیر ضروری اور غیر عملی مسائل پر بحث مباحثے سے گریز کرنا چاہیے، مولانا سہارن پوری کو امکان کذب وغیرہ کے مسئلے پر لکھنے پر تنبیہ فرمائی ہے. ٥ - حاجی صاحب کے مخاطب ان کے مریدین ہیں، لیکن چونکہ وہ اہلِ علم ہیں اس لیے بہت احترام کے انداز میں ان سے خطاب کرتے ہیں. اپنی نصیحت کا اظہار بھی عموماً بہت ادب واحترام کے پیرائے میں کرتے ہیں. ٦ - آپس میں اتحاد واتفاق کی اہمیت کے بیان سے تو شاید ہی کوئی مکتوب خالی ہو. کتاب کے سرسری مطالعے سے جو چند باتیں سمجھ آئیں وہ عرض کردی ہیں. کتاب مہیا کرنے پر سید متین احمد شاہ صاحب Syed Mateen Ahmadکا شکر گزار ہوں.

##############################
https://web.facebook.com/mateen.ahmad2010/posts/2861982803860225
سلام علیکم ورحمتہ وبرکاتہ شاہ صاحب۔

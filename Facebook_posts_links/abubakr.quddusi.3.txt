
##############################
https://web.facebook.com/abubakr.quddusi.3/posts/2470620129663963?comment_tracking=%7B%22tn%22%3A%22O%22%7D
میں ایک "پیپلیا " تھا - ابوبکر قدوسی  ................. دوستو ! ضروری تو نہیں کہ بندہ ضرور ہی پیپلیا ہو یوتھیا ہو یا نمونیا ہو ..یار بندہ کوئی معقول انسان بھی تو ہو سکتا ہے ہاں کوئی دیانت دار شریف ..کوئی سچ بولنے والا بھی تو ؟؟؟؟ بھٹو دور ایک سویلین آمریت تھی ، مخالفین پر عرصۂ حیات تنگ اور تذلیل اس پر مستزاد - کبھی اس دور کے قصے پڑھنے ہوں تو اس دور کے اردو ڈائجسٹ اور ہفت روزہ زندگی دیکھ لیجئے - اس  دور کا اختتام اپنی یادوں کے آغاز کے دن تھے یعنی ہم سن شعور  کو آ رہے  تھے - ایک منظر مجھے اب بھی یاد ہے کہ صحن میں بیٹھی میری ماں ، میرے والد کی  سفید کمر سے خون کے دھبے  کپڑے کی ٹاکیوں سے صاف کر رہی تھیں - ننگی اور گوری چٹی کمر پر خون رنگ لکیریں قوس قزاح کی مانند پھوٹ رہی تھیں یہ منظر آج بھی آنکھوں کے سامنے ہے ، یہ بھٹو دور کا تشدد تھا  - پھر یاد کی ہلکی ہلکی دھند میں وہ دن بھی محفوظ ہے کہ جس روز گھر میں اداسی سی تھی جب بھٹو کو پھانسی ہو گئی - شائد کچھ نا مناسب سا ہو گیا تھا -  پھر ضیاء آمریت کے دن جوان ہونے لگے اور ہم بھی - سو یہ دن خوب یاد ہیں - بس دنوں کی ایک دین ہے کہ انہوں نے مجھے یہ سبق پڑھا دیا کہ مجھے بولنے کی لکھنے کی آزادی ہے اور یہ میرا حق  ہے - شعور کی جوانی بھی بری چیز ہی ہے کہ بندہ کسی معاملے پر سمجھوتے "جوگا " رہتا ہی نہیں -  اب جب ہم ماضی میں زندہ کسی بزرگ کے سامنے ضیاء آمریت کے پرخچے اڑاتے تو وہ برا سا منہ بنا کے ہمیں "پیپلیا " کہ دیتا - تب مہذب لوگوں نہیں نہیں نہیں بلکہ مذہبی لوگوں کے ہاں "پیپلیا " ہونا اچھی خاصی برائی تھی ...شروع شروع میں میں الجھتا کہ کیا ضروری ہے کہ ضیاء کا مخالف پیپلز پارٹی کا ہی ہو - لیکن دکھ کی بات تھی کہ ایسا ہی تھا - جیسے کوئی کفر اسلام کا معاملہ ہو -ضیاء دور میں میرے والد کی ایک روز لاش ہی گھر آئی - پھر  ضیاء الحق رخصت ہوا تو بے نظیر کا دور آ گیا -  حزب اختلاف میں نواز شریف تھے - اور ہم آزاد پنچھی - البتہ یہ عرض کردوں کہ یہ آزادی باوجود اہل حدیث ہونے کے تھی ورنہ مذہبی افراد کی اکثریت نواز شریف صاحب کی   جیب کی گھڑی تھے - ایک روز نواز شریف کی بے  نظیر کے خلاف تحریک نجات کا جلوس تھا - پے تماشہ میں بھی کچھ دیر کو اس کا حصہ تھا ، کچھ جوان  کا جوش کچھ غیر جانب داری کا زعم ، بھرے جلوس میں نواز شریف بارے کچھ بول دیا ... داڑھی دیکھ کے کچھ دیر کو تو  لیگی حیران ہوے پھر انہوں نے مجھے مخاطب کر کے بی بی بے  نظیر کو ایک بڑی سی گالی دی ..ان کا خیال تھا کہ میں "پیپلیا " ہوں - میں مسکرا دیا اور چل دیا کیونکہ میں پیپلیا تو نہیں تھا نا - بے نظیر کا دوسرا دور آیا تو  بہت بار ایسا ہوتا تھا کہ اپنے کچھ عزیزوں سے خوب  بحث ہوتی کہ بے نظیر یوں غلط ہے ، اور یہ غلط ہے - اور وہ مجھ سے  بحث کر رہے ہوتے کہ کہ یہ "مولوی " نواز شریف کا حامی حامی لگتا ہے -  مشرف دور میں سبھی ایک تھے  ، میں ذاتی طور پر مشرف کا شدید ناقد تھا - البتہ اس  دور میں ایک دن مجھ پر بہت کڑا گذرا تھا ، کبھی کبھی اس  دن پر آج بھی افسوس ہوتا ہے کہ ایک جلسے میں چوہدری شجاعت مہمان تھے اور میں سٹیج پر  مائیک تھامے ..حالانکہ میں ایسا نہ تھا لیکن کبھی کبھی کمزور لمحے .......مجھے یاد ہے کہ ایک  روز فلیٹز ہوٹل میں  ایک سیمینار تھا  اور دوست نے مجھے مائیک پکڑا دیا کہ پروگرام آپ نے کروانا ہے - اس بیچ عاصمہ جہانگیر آئیں ... میں نے صاف منع کر دیا کہ یہ مجھ سے نہیں ہونے کا کہ ان خاتون کی تعریف کروں یا بلاؤں -  مشرف کے بعد زرداری دور میں کبھی تنقید کی تو داڑھی کے سبب نون لیگئے سمجھے گئے -  اور جب نواز دور میں آسمان سے عمران خان کی صورت میں ایک "بلا " نازل ہوئی تو انصافیے سمجھے گئے - دل چسپ بات یہ ہے کہ ابھی جب نواز شریف لندن سے واپس آئے تو ممجھ سمیت سب کو گمان تھا کہ یہ جدہ پارٹی اب نہیں آئے گی ..لیکن حیران کن طور پر آ گئے ..میں نے اس پر تعریفی کالم لکھا تو تحریک انصاف والے میرے لتے لینے لگے ... نواز شریف کے میں  اکثر خلاف لکھتا ہوں اس پر خود میرے اہل حدیث دوست مجھ سے شاکی رہتے ہیں - مجھے معلوم ہے کہ ان بے چاروں کی یہ کمزوری ہے اور بعض کی تو "ایمانی کمزوری " لیکن میں کیا کروں ...سو ان کی نظر میں ، میں ایک یوتھیا ہوں ....  دوسری طرف یوتھی ... اللہ معاف کرے ... اگر کبھی عمران خان پر تنقید کر دو تو پٹواری کا لقب پہلے دیتے ہیں بات بعد میں کرتے ہیں - ان کی وہی حالت ہے جو کبھی پیپلز  پارٹی والوں کی بھٹو دور میں ہوتی تھی -یار وہ بھی بہت "تمیز دار " تھے ، میرا مطلب  ہے نا نا نا - اچھا سب چھوڑیے ..بات ختم کرتے  ہیں .... دوستو ! ضروری تو نہیں کہ بندہ ضرور ہی پیپلیا ہو یوتھیا ہو یا نمونیا ہو ..یار بندہ کوئی معقول انسان بھی تو ہو سکتا ہے ہاں کوئی دیانت دار شریف ..کوئی سچ بولنے والا بھی تو ؟؟؟؟

##############################
https://web.facebook.com/abubakr.quddusi.3/posts/2470401516352491?comment_tracking=%7B%22tn%22%3A%22O%22%7D
جب مدینے میں قحط پڑا ، اور لوگوں کو کھانا ملنا محال ہو گیا ، دور کے مسلمان صوبوں سے امداد آتے آتے انی تھی ...سو اس بیچ صبر کے  سوا کیا تھا ..امیر المومنین عمر فاورق رضی اللہ عنہ کہ گورے چٹے تھے ، عوام کے ساتھ فاقوں کے شریک ہو گئے اور فاقوں سے رنگ کالا ہو گیا ... ان دنوں پانی میں بگھو بگھو کے سوکھی روٹی کھاتے ، حلق سے نگلنا مشکل ہو جاتا  تو غلام اور ہمدم راز اسلم کی آنکھیں بھر آتی ...امیر المومنین کچھ ہی گھی سے تر کر لیجئے کہ امت کے معاملات دیکھنے کو صحت بھی تو ہو .... غصے سے اسلم کو دیکھتے اور پوچھتے کہ کیا مدینے کے غریبوں کو بھی گھی میسر ہے ؟ اسلم  سر جھکا لیتے ، کچھ نہ بولتے اور چپ رہتے - آج  نواز شریف نے جیل بنی سادہ روٹی  کیا کھا لی ، ہمارے ہاں اخبار کی خبر ہو گئی

##############################
https://web.facebook.com/abubakr.quddusi.3/posts/2480120535380589?comment_tracking=%7B%22tn%22%3A%22O%22%7D
ایسے ہی بے سبب صبح صبح نقشہ کھول لیا ۔۔جی ہاں گوگل میپ۔ ۔۔۔ لاہور سے جی ٹی روڈ پر سفر شروع کیا ۔۔جلد ہی سرحد آ گئی ۔۔امرتسر نظر آیا تو دل کی دھڑکن تیز ہو گئی ۔۔دلی تک آتے آتے دل  کی دھڑکن بے ترتیب ہو چکی تھی۔۔واپس پلٹ آیا  ۔۔افسوس اس قوم کی کم عقلی پر کہ جس نے اپنے مجرموں کو ہیرو بنا رکھا ہے ۔۔۔ نقشہ دیکھ  رہا تھا علاقوں کے علاقے ۔۔۔ مسلمانوں والے نام ۔۔۔دل کٹ گیا ۔۔۔کس کی فراست تھی کہ امرتسر اور لاہور کی سرحد سے دلی تک کا علاقہ اسلام سے خالی ہو گیا ۔۔۔شہروں کے شہر برباد ۔۔۔لاکھوں مسجدیں اصطبل یا حویلیاں ۔۔۔ صبح صبح اب میں ہوں یا برستی برسات

##############################
https://web.facebook.com/abubakr.quddusi.3/posts/2479426308783345?comment_tracking=%7B%22tn%22%3A%22O%22%7D
جی تو بات چل رہی تھی محمود عباسی صاحب کی کتاب کی -  میں نے لکھا تھا کہ اس کتاب نے بھونچال پیدا کیا تھا .... کیونکہ اس کتاب میں واقعہ کربلا کے "مجرمین " کے تعین کے لیے نئے راستے بتائے گئے تھے - اس پر ہم تبصرہ کریں گے لیکن ایک پہلو جس کی طرف اشارہ کیا تھا کہ جو جو بھی اس موضوع کی تحقیق کو نکلا وہ عمومی طور پر اعتدال کو چھوڑ بیٹھا - اس کا سبب فطری طور پر یہی تھا کہ کہ باطنیوں نے اصحاب رسول اور امہات رسول کے بارے میں وہ بدزبانی کر رکھی ہے کہ کوئی کمزور ایمان والا بھی جب سن لیتا ہے تو اعتدال کے بھاشن اسے زہر لگتے ہیں -  سو یہی  شائد محمود  عباسی کے ساتھ ہوا - نتیجہ یہ ہوا کہ کتاب سے شروع میں جب انہوں  سیدنا عثمان کی  شہادت  کے بعد سیدنا علی کی خلافت پر تبصرہ شروع کیا تو بعض ایسے جملے کہہ گئے کہ جو انتہائی نامناسب اور غیر ضروری تھے - عباسی صاحب  کی کتاب  میں یہ رنگ مسلسل موجود ہے کہ وہ بات بہت لمبی کرتے ہیں اس  سے بسا اوقات وہ راہ کھوٹی کر بیٹھتے ہیں اور جو بندہ  زیادہ بولنے والا ہوتا ہے وہ غلطیاں بھی زیادہ کرتا ہے سو انہوں نے بھی جابجا ایسی غلطیاں کی ہیں اور صاف محسوس ہوتا ہے کہ اس کا بنیادی سبب "بسیار نویسی" ہے نہ کہ نیت کی خرابی -  اصل میں بندے کا یہی امتحان ہوتا ہے -لیکن ایسا بھی نہیں ہے  کہ  بندہ اس مشکل سے گذر ہی نہیں سکتا ہے , بہت سے بزرگ اس تنگنائے سے گزرے اور ایسے سلامت گزرے کہ افکار پر  کوئی داغ تھا نہ دامن پر کوئی دھبہ - ابھی کل کی بات ہے کہ علامہ احسان الہی ظہیر تھے ..تشیع پر آپ جیسا کام شائد ہی کسی نے کیا ہو ..لیکن مجال ہے کہ ایک جملہ بھی اہل سنت کے عقائد کے خلاف  کوئی پکڑ سکے - اب  دیکھیے نا عباسی صاحب کی  کتاب کے پہلے صفحے پر ہی کیسا نامناسب جملہ ہے : "یہ خلافت ہی حضرت عثمان جیسے محبوب  راشد کو ناحق قتل کر کے سبائی گروہ نے اپنے اثر سے قائم کی " اس جملے کی کوئی توجیہ نہیں کی جا سکتی سیدنا علی کی خلافت پر امت کا اجماع ہے کہ جن حالات میں ہوئی مگر تھی خلافت راشدہ ، لیکن عباسی صاحب اس سے پہلے پہلے ہی منہج نبوت پر قائم خلافت کو ختم کر فارغ ہو جاتے ہیں - اسی طرح یہ  بھی محض الزام ہے کہ طلب و حصول خلافت کے لیے تلوار اٹھائی گئی [ ص ، ١٢٥] اس طرح کے اور بھی جملے ایسے ہیں کہ جو طبعیت کو مکدر کر دیتے ہیں اور مجھے یہ کہنے میں کوئی باک نہیں کہ عباسی صاحب دفاع امیر میں بہت شروع میں ہی بہت آگے نکل گئے جو انتہائی غلط تھا - ہمارے جو لوگ اس میدان میں آگے ایے ہیں ان میں سے بعض افراد کا المیہ انکار حدیث بھی رہا ہے - اگر خال کے انکار حدیث نہ کریں تو بھی ایسے جملے ضرور بول جاتے ہیں کہ کہ معصوم اور خالی الذہن قاری بھٹک بھٹک ہی جائے - ایک جگہ سیدہ عائشہ کی عمر کا تذکرہ آ گیا تو  بہت رسان لہجے میں کہہ گئے کہ وضاعین نے یہ سب لکھ دیا - رواں حدیث کو یوں مشکوک کر کے بعض وقتی مقاصد حاصل تو   کر لیے جاتے ہیں لیکن اسلام کی بنیاد ضرور ڈھے جاتی ہے - اگر صحیح بخاری کے کسی راوی کو وضاع کہہ دیتے ہیں تو پھر باقی کیا بچتا ہے - محدثین کے بارے میں یہ جملہ لکھنا بہت بڑی جسارت ہے ہم پوچ سکتے ہیں کہ اگر ہشام  بن عروہ یا امام زہری وضاع تھے تو پھر حدیث کے دامن میں باقی کیا ہے -  اسی طرح جابجا امام طبری کو   شیعہ مورخ لکھتے ہیں اور ایک جگہ تو کمال کرتے ہیں کہ امام طبری کے ہم عصر ایک اور طبری کو خود امام  ابی جعفر طبری قرار دے دیتے ہیں اور ان دوسرے طبری ، کہ جو واقعی شیعہ تھے ،   کے بھانجے کے اشعار کو بطور دلیل پیش کرتے ہیں کہ جو اپنی شیعیت کا اقرار کرتا ہے -  کتاب میں ایک جگہ مکمل ایک صفحه امام طبری کے بارے میں لکھ کے انہیں رافضی قرار دیتے ہیں - یہ ایک بڑی سنگین غلطی ہے - محض نقل راویات  کے سبب ایسا لکھنا اور دعوی کرنا ناہے غیر علمی حرکت ہے جسی سے کتاب کی علمی حیثیت خاصی  مجروح  ہوتی ہے  کیا امام طبری  شیعہ تھے ؟ تاریخ طبری کی بعض روایات اور امام طبری کی بعض کتب کے سبب ان پر شیعہ ہونے کی تہمت لگائی جاتی ہے ... دل چسپ امر ہے کہ یہی دوست دفاع بنی امیہ کے لیے بے دھڑک طبری کی راویات لے کر بھی آتے ہیں ...حیرانی اس کی ہے کہ  اس سوچ کے حاملین ایسے میں ان کی شان دار تفسیر کو جان بوجھ کر فراموش کر جاتے ہیں ...کہ جس تفسیر کے بغیر آپ ایک قدم نہیں چل سکتے ...امام ابن تیمیہ کہتے ہیں کہ لوگوں کے پاس جتنی تفاسیر ہیں ان میں سب سے صحیح طبری کی تفسیر ہے ...اس تفسیر کو ائمہ کرام "ام التفاسیر " بھی قرار دیتے ہیں "- امام نووی ؒ فرماتے ہیں: "پوری امت کا اس بات پر اجماع ہے کہ ابن جریر ؒ کی تفسیر جیسی آج تک کوئی تفسیر نہیں لکھی گئی ۔" امام ، محدث ابن خزیمہ ایک قدم اور آگے جا کے کہتے ہیں : "نظرت فيه من اوله الى آخره فما اعلم على اديم الارض اعلم من ابن جرير" میں نے اس کتاب کو اول سے آخر تک پڑھا ہے میں نہیں جانتا کہ روئے زمین پر ابن جریرؒ سے بڑا کوئ عالم ہو۔" ....امام ابن جریر کو طبرستان صرف اس لیے چھوڑنا پر کہ حاکم شیعہ تھا اور آپ کا دشمن ہو گیا تھا - کمال یہ ہے کہ تشیع کے الزام سے متہم امام طبری کے اپنے آبائی وطن سے ہجرت ان کے شیعہ مخالف نظریات بنے - امام کے علاقے میں جب شیعہ کا نظریاتی غلبہ ہونے لگا ، اور شیخین کریمین ابوبکر ، عمر رضی اللہ عنہم کے بارے میں تبراء کا سلسلہ دراز ہونے لگا تو امام نے فضائل شیخین پر ایک کتاب لکھی اور اس کتاب کے سبب ہی حاکم آپ کا دشمن ہو گیا - یوں آپ کو اپنے وطن سے ہجرت کرنا پڑی -  ....ایک دلیل یہ بھی دی جاتی ہے کہ آپ نے غدیر خم پر مستقل کتاب لکھ ماری اس لیے آپ شیعہ ہیں ...عجیب بات ہے اگر یہ معیار ہے شیعہ ہونے کا توپھر ابن ہجر لکھتے ہیں کہ "ابن عقدہ نے اس پر کتاب لکھی "...لگائیے فتویٰ ...امام ذہبی کہتے ہیں "میں نے بھی اس پر مستقل کتاب لکھی ہے "...اسی طرح ابو الفضل عراقی رح نے بھی اس موضوع پر کتاب لکھی ...اور تو اور امام دارقطنی رح نے بھی غدیر خم پر بقول امام شافعی کے کتاب لکھی ...تو ثابت ہوا کہ حدیث غدیر کے حوالے سے کتاب لکھنا تشیع کا معیار نہیں اور یہ الزام اس سبب سے اگر لگایا جائے گا تو امام کے ساتھ بہت نا انصافی ہے  .....اسی طرح حدیث طبر پر امام کی کتاب کی وجہ سے بھی آپ کو متہم کیا جاتا ہے کہ آپ شیعہ تھے -  اس کا بھی وہی جواب ہے کہ امام ترمذی اس حدیث کو اپنی کتاب میں لے کر آئے ہیں ..کیا وہ بھی شیعہ تھے ...امام ذھبی نے اس پر بھی ایک کتاب لکھی ان کے بارے میں کیا خیال ہے ؟... امام کے مخالف کہتے ہیں کہ امام نے جناب معاویہ رض اور یزید کے ذکر کے ساتھ لعنت کا لفظ استعمال کیا ہے یقینا تاریخ طبری کے آخر میں ایسے الفاظ موجود ہیں لیکن ہم کہیں گے کہ اس سے بڑا جھوٹ شائد ہی بولا گیا ہو - اصل قصہ سن لیجئے کہ امام طبری نے کتاب لکھی "ذیل المذیل" اس کتاب کا تذکرہ ہی باقی رہ گیا اور امام کی کتاب دنیا سے ناپید ہو گئی -  کسی نامعلوم شخص نے اس کا اختصار کیا جو صرف ١٥٠ صفحات پر مشتمل ہے اور اختصار کرنے والا خود بھی اقرار کرتا ہے کہ یہ امام کی کتاب کہ جو کئی جلدوں میں تھی کا مختصر خلاصہ ہے - جس کو عموما تاریخ کے آخر میں ہی شائع کر دیا جاتا ہیے ...اس حصے میں یزید کے ساتھ لعن کا اضافہ ہے ...لیں جی کیسی عمدہ دلیل ہے ...بندہ خدا امام صاحب کی چار یا پانچ جلدوں کی کتاب جو ناپید ہو چکی جس کا مخطوطہ بھی نہیں ملتا ... اس کا انتخاب جو صرف ١٥٠ صفحات پر ہے ...کس نے کیا ...کب کیا ؟؟...اور انتخاب بھی مجھول الحال - خیر آتے ہیں اس طرف کہ کیا اس کے باوجود عباسی صاحب کو ناصبی کہا جا سکتا ہے ؟ اس پر پھر بات کریں گے اور ساتھ اس کتاب کے اصل موضوع یعنی واقعہ کربلا اور یزید کے  حوالے سے بھی -

##############################
https://web.facebook.com/abubakr.quddusi.3/posts/2481871085205534?comment_tracking=%7B%22tn%22%3A%22O%22%7D
بڑی تنظیم قائم کر لینا  ۔ بہت منظم ہو جانا ، بہت وسائل مہیا کر لینا ۔بڑا میڈیا سیل بنا لینا۔ ۔۔۔یہ کامیابی نہیں ۔۔۔کامیابی افراد کی تربیت کرنا ہے ۔اپنے کارکنان کا اخلاق بہتر کرنا ہے ۔ان کو اختلاف میں تہذیب کا سبق سکھانا ہے۔ ۔۔ ۔اگر آپ یہ نہیں کر سکے تو آپ کل بھی ناکام تھے اور آج بھی ناکام ہیں

##############################
https://web.facebook.com/abubakr.quddusi.3/posts/2481000058625970?comment_tracking=%7B%22tn%22%3A%22O%22%7D
نیدر لینڈ  جسے آپ ہالینڈ کے نام سے  بھی جانتے ہیں ۔۔وہاں کل سے برقعے پر باقاعدہ قانونی پابندی لگ جائے گی ۔۔اور اس بات کا مکمل اور واضح ثبوت ہر ہر کوتاہ بیں اور عقل کے اندھے کو بہم پہنچ جائے گا کہ "پاکستان اور سعودی عرب" میں اقلیتوں کے لیے زندگی کس قدر مشکل ہے اور اپنے مذہب پر عمل کی کتنی کم آزادی ہے ۔۔۔۔

##############################
https://web.facebook.com/abubakr.quddusi.3/posts/2483483465044296?comment_tracking=%7B%22tn%22%3A%22O%22%7D
جس  روز  پتھر برسات کی صورت برسے ، خوں پاؤں تک بہہ آیا  ، اس روز بھی منہ سے بد دعا نہ نکلی ..لیکن آج کیا ماجرا ہو گیا -  آقا نماز کو آئے اور آ کے کعبہ کے روبرو  سجدہ ریز ہو گئے - ایک طرف قریش کے بدبخت مجلس آرائی کیے بیٹھے تھے - سب سے بڑا بدنصیب بولا کہ : "یہ دیکھو اس ریا کار کو [معا ذ اللہ] " جی کبھی سوچئے کہ آپ جو یوں آسان آسان سے مسلمان ہو گئے ہیں اس کے پیچھے کس کی کیا محنتیں ہیں .. کبھی ان مشکلوں کو اذیتوں کو بھی سوچا کیجئے کہ جو اک شخص نے اپنے تن پر تن تنہا  سہیں اور مدت تک سہیں - کوئی ایک غم ہو بیان کیجئے کوئی ایک قصہ ہو تو رقم کیجئے - یہاں تو آلام کے دفتر کھلے ہیں -  وہی بدبخت پھر بولا : "یارو ! فلاں گھرانے نے آج اونٹ ذبح کیا ہے ابھی اوجھڑی ادھر ہی دھری  ہے - آج تماشا نہ ہو جائے ؟" سب کچھ حیران سے ہو کے متوجہ ہو  گئے کہ بھلا گوبر بھری اوجڑی سے کیا تماشا ہو گا ..لیکن شیطانی دماغ آج اذیت دینے کی انتہا کو پہنچا ہوا تھا ... بولا : " کوئی جائے اور جا کے اس گوبر بھری اوجڑی کو اس کے اوپر لا رکھے ..ہاں تب مگر جب یہ   سجدے میں جائے "  آئیڈیا سب کو بہت پسند آیا ...کچھ دن سے کفرا مکہ اذیت دینے میں جری ہوتے جا رہے تھے - سو ایک بدبخت اٹھا اور جا کے غلاظت اٹھا لایا- اور جب آپ سجدے میں گئے تو لا کے آپ  کی کمر مبارک پر رکھ دی -  کیا کوئی ایک اذیت  رہی ہو گی کہ جس سے گذر کے آپ تک یہ اسلام آن پہنچا اور آج آپ مسلمان ہوئے پھرتے ہیں ...نہیں جناب اس طرح کی ہزار مشقتیں ، ہزار اذیتیں اس رسول خاتم نے برداشت کیں آپ کی خاطر ..جی ہاں آپ کی خاطر صرف آپ کی خاطر -  ایسے ہی تو نہیں راتوں کو اٹھ اٹھ کے اللہ کے حضور برستی آنکھوں سے "امتی ، امتی " کرتے تھے ....آپ کے لیے جناب - منوں وزنی اوجڑی جب آپ کی کمر پر رکھی تو اٹھنے کا کیا سوال ...آپ دیر  تک اسی حالت میں رہے کہ کسی نے جا کے سیدہ  فاطمہ رضی اللہ عنہا کو خبر کر دی ..آپ ابھی بچی تھیں ....روتی ہوئی آئیں ، ننھے ننھے ہاتھوں سے بصد مشکل اتنا ہٹا پائیں کہ آپ اس بوجھ سے نکل سکے ...  اور کفار قہقہے لگا رہے تھے ..اتنا  کہ ہنس ہنس کے ایک دوسرے پر گر رہے تھے ..ان کا تو ٹھیک ٹھاک شغل ہو گیا .... رسول رحمت نے نماز مکمل کی اور تلخ ہو گئے ..جانے ننھی  فاطمہ کے آنسوؤں نے رنجیدہ کر دیا یا غلاظت کے احساس نے اس پاکیزہ ترین انسان کو آج دکھی کر چھوڑا ..کہ کہہ اٹھے  الھم علیک بقریش   الھم علیک بقریش  الھم علیک بقریش  اللہ ..میرے اللہ ...عمرو بن ہشام ، عتبہ ، شیبہ ، ولید ، امیہ ، عقبہ اور عمارہ کو پکڑ لے ... سیدنا عبد اللہ بن مسعود فرماتے ہیں کہ میں ان سب کو بدر کے روز دیکھا کہ قتل ہوے اور  لاشیں ایک کنویں میں پھینک دی  گئیں ..... ............... صلی اللہ  علیه وسلم .------------------------ . ابوبکر قدوسی

##############################
https://web.facebook.com/abubakr.quddusi.3/posts/2483401488385827?comment_tracking=%7B%22tn%22%3A%22O%22%7D
کلینک  سے کتاب تک  تبصرہ ..... ابوبکر قدوسی  سوشل میڈیا پر کچھ برس پہلے رومن اردو لکھنے کا چلن تھا ، اردو رسم الخط میں لکھنے کی سہولت موجود نہ تھی۔ایسے محسوس ہوتا تھا کہ اُردو دم توڑنے کو ہے ، کیونکہ بعض افلاطون ایسی باتیں کرنا شروع ہو چکے تھے کہ دنیا کے ساتھ قدم بقدم چلنے کے لیے ضروری ہے کہ ہم بھی رومن اُردو  اختیار کر لیں۔ اللہ کا کرم ہوا کہ سوشل میڈیا پر اردو لکھنے کی سہولت ہو گئی اور ’’نئی نویلی دلہن ‘‘ رومن اردو پرانی ہو کے اپنی قدر کھو بیٹھی۔ لوگ اپنی اصلی زبان کی طرف پلٹ آئے۔ جب سے سوشل میڈیا پر اور بالخصوص فیس بک پر اُردو کو بخط اردو لکھنا ممکن ہوا تب سے بہت سے لکھاری کہ جو گدڑی کے لعل تھے، چمک دمک کے باہر نکلے آ رہے ہیں۔ پچھلے چند برسوں سے سوشل میڈیا کے سبب بہت سے ایسے لکھنے والے سامنے آئے ہیں کہ بلاشبہ انھیں اُردو کا روشن مستقبل کہا جا سکتا ہے۔ سوشل میڈیا کے توسط سے سامنے آنے والے لکھاری اس لحاظ سے ممتاز بھی ہیں کہ ان کا لکھا محض داد ہی نہیں پاتا بلکہ ہمہ وقت تنقید اور احتساب کی کسوٹی پر بھی پرکھا جاتا ہے۔ اس لیے غلطی ہو بھی جائے تو اس کی تکرار ممکن نہیں اور نہ ہی فرار۔ فیس بک پر بہت اچھا لکھنے والے سامنے آئے ہیں لیکن ان میں کسی مقصد کے تحت لکھنے والے افراد ہمیشہ کم ہوتے ہیں ۔ہمارے ڈاکٹر مبشر سلیم بھی انہی کم افراد میں سے ایک ہیں۔ ڈاکٹر صاحب فیصل آباد سے بھی مزید آگے چند گھنٹے کی مسافت پر ایک دیہاتی شہر ماموںکانجن میں رہائش پذیر ہیں۔ پیشے کے اعتبار سے طبیب ہیں ، لاہور سے ایلوپیتھک طب میں ایم بی بی ایس کی ڈگری حاصل کی اور اپنے آبائی علاقے میں جا کے مریضوں کی مسیحائی کرنے لگے۔ سوشل میڈیا پر لکھنا شروع کیا تو احباب نے بہت پسند کیا۔ اسی حوصلہ افزائی نے ہمت بڑھائی اور آج ان کے لکھے گئے مضامین کا مجموعہ آپ کے ہاتھ میں ہے۔ اس کتاب میں آپ کو جابجا ایسا پر لطف مزاح ملے گا کہ آپ لوٹ پوٹ ہو جائیں گے، جیسے اس روز ان کے ساتھ کلینک میں ہوا: ’’دو ماہ کا بچہ میرے پاس آیا تو میں نے اچھی طرح سمجھایا کہ اس کو سوائے ماں کے دودھ کے کوئی چیز نہیں دینی ہے۔جب یہ بچہ دوبارہ آیا اور اسے دست لگے ہوئے تھے تو اس کے باپ نے شکایت کی کہ آپ نے تو ماں کے دودھ کے سوا ہر چیزدینے سے منع کیا تھا مگر اس کی ماں اس کو چائے بھی پلاتی ہے۔ میں نے طنزاً ماں سے کہا اس کو برفی بھی کھلانا تھی۔ وہ بڑی خوشی سے بولی: کھلائی تھی ڈاکٹر صاحب۔ مگر اینے ہضم نہیں کیتی سی۔۔کھلائی تو تھی مگر اس نے ہضم نہیں کی۔‘‘ بہت ممکن ہے کہ اگلے ہی لمحے آپ کی آنکھوں کے سامنے کتاب کے ورق جھل مل جھل مل کرتی آنکھوں میں اترتی برسات کے سبب دھندلے ہو چکے ہوں۔ ’’یہ ابھی کچھ دیر پہلے کی بات کی ہے۔سرددر اور کمزوری کی شکایت سے آنے والی مریضہ کو جب میں نے ٹینشن کم لینے اور خود کو مصروف رکھنے کا کہا تو مسکرا کرجواب دیا۔ کوشش تو کرتی ہوں لیکن کیا کروں؟ کبھی کبھی سوچ خود ہی آجاتی ہے ۔ اللہ نے تین بیٹے اور ایک بیٹی عطا کی تھی۔ ایک بیٹا قتل ہوگیا ، دوسرا ایکسیڈنٹ میں چلا گیا اور تیسرے کو بیماری کے بہانے اللہ نے واپس بلا لیا ۔ ایک بیٹی ادھر بیاہی ہوئی ہے۔ اس سے ملنے آئی تھی۔ کسی نے آپ کا بتایا تو چیک اپ کروانے ادھر آگئی۔ ایک دوست کے والد کہا کرتے تھے ۔کچھ باتیں ہم کتابوں سے سیکھتے ہیں کچھ تجربے سے اور کچھ لوگوں سے ۔ اور جو صبر کا سبق مجھے آج تک کوئی کتاب، کوئی وعظ ،کوئی نصیحت نہیں سکھا سکی تھی۔وہ مجھے اس خاتون کی ایک مسکراہٹ نے سکھا دیا۔‘‘ اسی طرح کلثوم کا قصہ ہے جو کچھ ایسا ہی رنگ لیے ہوئے ہے جس کو پڑھتے پڑھتے آنکھیں بھیگ جاتی ہیں اور اپنے معاشرے کی کج ادائیوں پر افسوس ہوتا ہے۔ ’’اس دن بھی جب میں رضائی میں گھسنے کا ارادہ رکھتا تھا تو خالہ صغراں ملنے کے لیے آگئیں۔ ننھیال کی طرف سے رشتہ دار ہونے کی وجہ سے وہ میری تو خالہ لگتی ہی ہیں لیکن سارے محلے میں خالہ کے نام سے مشہور ہیں۔‘‘ ’’خالہ نے پہیلیاں بھجوانے کی بجائے سیدھی بات کی۔ بیٹا کلثوم کا رشتہ طے کر دیا ہے۔ جلد ہی شادی کی تاریخ بھی طے کر لی جائے گی۔ میں تمہارے پاس آئی تھی کہ تمہیں تو ہمارے گھر کے حالات کا اندازہ ہے۔ کلثوم تمہاری بھی بہن ہے۔ کچھ ہاتھ بٹ جائے تو تمہارا احسان ہوگا۔ میں نے تسلی دی خالہ آپ فکر نہ کریں۔‘‘ ’’خالہ نے یہ بتاکر مجھے حیران کر دیا کہ کلثوم کے ابا نے کلثوم کا رشتہ ملک اشفاق کے ساتھ کر دیا ہے۔لیکن وہ توکافی ادھیڑعمر کا مرد ہے،جہاں تک مجھے یاد پڑتا ہے، اس کے تو تین چار بچے بھی ہیں ۔لیکن خالہ نے میری بات سنی ان سنی کرتے ہوئے کہا۔ اس کی بیوی پچھلے سال فوت ہوگئی تھی۔صاحب حیثیت ہے۔ اچھی خاصی جائیداد کا مالک ہے۔بچے ہیں تو کیا ہوا ۔‘‘ ’’آج صبح سویرے جب کسی نے گھر کا دروازہ زور سے بجانا شروع کیا تو میں ابھی اٹھ کر دروازہ کھولنے کاسوچ رہا تھا۔ لیکن شاید امی قریب ہی تھیں۔ اس لیے دروازے تک وہ پہنچ گئیں۔ کچھ دیر بعد رونے اور کچھ سرگو شیوں کی آوازیں سنائیں دیں تو اندازہ ہوا کہ خالہ صغراں آئی ہیں۔ اتنی سویرے سویرے۔ مجھے کچھ پریشانی ہوئی ۔ اٹھ کراپنے بستر سے باہر نکلا ہوں تو خالہ صغراں کی آواز آرہی تھی۔ جب میں صبح اٹھی تو کلثوم بستر پر نہ تھی ۔میں باہر نکلی تو باہر کے دروازے کی کنڈی بھی کھلی ہوئی تھی… میرا سانس ایک دم گھٹنے لگا ۔ مجھے اپنے ہاتھ کے زخم کے نشان میں خارش کے ساتھ ساتھ شدید جلن کا بھی احساس ہونے لگا۔‘‘ کبھی ڈاکٹر مبشر سلیم اپنے مشاہدات کی دنیا سے چن چن کے ایسے واقعات لاتے ہیں کہ انسان بے اختیار گہرا سانس بھرتا ہے اور خاموش ہو جاتا ہے کیونکہ اس کے پاس کہنے کو الفاظ نہیں ہوتے ، مگر ہمارے مصنف ان تنگنایوں سے آسانی سے گذر جاتے ہیں اور قاری کو ساتھ لے کے اگلی منزلوں کی طرف نکل جاتے ہیں۔ تصویر کشی کا شوق ہے ، لیکن پکے وہابی، سو مظاہر فطرت کی تصویر کشی کر کے اپنے شوق کو جلا بخشتے ہیں۔  ان کی شان دار تصاویر کو دیکھ کر میں سوچتاہوں کہ ایک چھوٹے سے شہر میں رہ کے ایسے مقامات ڈھونڈ لینا اصل کمال یہ ہے۔ ہمیں اُمید ہے کہ ان کی اگلی کتاب ان کی بنائی ہوئی تصاویر پر مشتمل ہو گی ’’قلم سے تصویر تک‘‘

##############################
https://www.facebook.com/abubakr.quddusi.3/posts/2484179788307997?comment_tracking=%7B%22tn%22%3A%22O%22%7D
جلنے والے کا منہ کالا : . ...از قلم ابوبکر قدوسی  .. .. پہلے یہ پوسٹ مکرر نشر کی تھی ، آج ویب سائٹ پر ایک لبرل صاحب کا قربانی کے خلاف چھبتا اور "سڑتا " کالم پڑھا تو ضرورت محسوس هوں کہ دوبارہ پوسٹ کی جاۓ .آپ بھی جی کھول کے share کیجئے نا ........ قربانی کے دن آ رہے ہیں ، خوشی کے دن ، لیکن ایک طبقے میں کچھ ہی روز میں مجلس شروع ہونے کو ہے کہ " یہی پیسے کسی غریب کو دے دیں "  ... ستر کی دھائی ختم ہو رہی تھی .. میں نے پانچ جماعتیں گھر میں ہی پڑھیں، پھر سال بھر کے لیے قریبی پرائمری سکول میں داخل ہو گیا ، اگلے برس ہی سینٹرل مڈل سکول چلا گیا..پرائمری میں پڑھا ایک سال استاد محترم محمد ادریس ہاشمی صاحب سے گہرا تعلق قائم کر گیا...جو ان کی وفات تک شائد تیس برس پر محیط ہے.. انہوں نے ایک مسجد بنائی ، پھر توسیع در توسیع کا سلسلہ چلتا رہا ، اور ایک ایکٹر تک پھیل گیا. گمان ہے کہ دو کروڑ کے لگ بھگ اکٹھے کر کے لگا دئیے ہوں گے... کچھ ہی برس پہلے ایک روز میرے پاس مکتبہ قدوسیہ پر بیٹھے تھے ، ٹھنڈے ٹھار لہجے میں بولے  " یار ابو بکر میرے گھر میں سال کے سال عید پرہی چھوٹا گوشت پکتا ہے"... .چلیے یہ تو ان کی ایمانداری تھی جو آج کا میرا موضوع نہیں کتنے خاندان ایسے ہیں کہ جو سال کے سال "مٹن" کھاتے ہیں...کہ باقی سال ان کے بجٹ کے "متن" میں کہیں "مٹن " نہیں لکھا ہوتا..اور اب تو بڑا گوشت بھی ان کے نصیب کی کتاب سے نکلتا جا رہا ہے.... ابھی پڑھ رہا تھا کہ ایک اندازے کے مطابق پاکستان میں عید قربان پر ایک کروڑ پچیس لاکھ کے قریب جانور ذبح کیے جاتے ہیں...اور ان کا بیشتر کوشت تقسیم کر دیا جاتا ہے... اور یوں کچھ روز کو غربا کے ہاں بھی لذت کام و دھن کا سامان رہتا ہے....غریبوں کے گھر سے بھی " گوشت " کے سالن کی خوشبو اٹھتی ہے...ایسے میں بعض دل جلے اور "نصیب سڑے " کڑھ رہے ہوتے ہیں اور رو رہے ہوتے ہیں کہ  "انہی پیسوں سے غریبوں کی مدد کر دی جاتی"... ذرا غریبوں سے پوچھو تو وہ ان پر اور ان کے فلسفے پر چار حرف بھیجیں گے ...کہ مدد تو کسی نے کرنی نہیں ، لیکن یہ لبرل ان کی اس عیش کے بھی دشمن بنے ہوۓ ہیں اب ذرا معاشی پہلو کی طرف آئیے: ہم فرض کر لیتے ہیں کہ سوا کروڑ جانور جو لوگ منڈی میں لے کر آتے ہیں ، ان میں سے ہر ایک کم از کم پندرہ جانور لایا ہو گا... یعنی فی بندہ پندرہ جانور..اور سوا کروڑ کے لیے آٹھ لاکھ افراد چاہیے...اس کا مطلب ہے آٹھ لاکھ لوگ جو آگے کتنے افراد کے کفیل ہیں، کو روزگار مل گیا..پھر ان کے ساتھ مددگار ہوتے ہیں یعنی معاملہ ملین افراد سے آگے نکلتا ہے - پھر جب منڈی میں آتے ہیں تو یہ جانور کسی گاڑی میں ہی آتے ہیں جس میں کسی لبرل کو گاڑی میں محترم "ڈونکی" صاحب کی جگہ نہیں جوتا ہوتا....وہ گاڑی پیٹرول سے چلتی ہے اور ہفتہ بھر ہزارہا گاڑیاں منہ مانگے دام لیتی ہیں اور یوں کئی گھروں کا چولہا جلتا ہے- منڈی میں آ کر خالی پلاٹ کرائے پر دئیے جاتے ہیں..ابھی سگیاں پر دریائے راوی کے کنارے ایک دوست نے اپنا پلاٹ ایک لاکھ روپے کرائے پر دیا ہے..چند روز کا ایک لاکھ روپیہ - پھر "لوکل" ٹرانسپورٹ مصروف عمل ہو جاتی ہے... اسی ہفتے مجھے گودام شفٹ کرنا تھا ، بہت اچھا انسان ہے جس کو میں نے کہا لیکن اس نے صاف انکار کر دیا کہ " بھائی جان محنت بہت کم اور ایک دن کے پانچ سات ہزار کے پھیرے ، میں آپ کا کام نہیں کر سکتا" ...گائے کا پھیرا چار سے پانچ ہزار کا اور بکرے کا ایک ہزار کا لگا لیں .. چلیے لبرل جل جائیں گے ہم کہتے ہیں کہ سوا کروڑ بکرے ہی ہوتے ہیں گاۓ اور اونٹ کو بکرا ہی بنا لیں تو سواکروڑ بکرے کوایک ہزار سے ضرب دیں......چلیے مزید کم کر لیں کہ کسی کو ہارٹ اٹیک نہ ہو جائے...دوسوپچاس فی بکرا کر لیں ...جناب تین ارب روپے صرف لوکل "شفٹنگ" کرائے کی مد میں ہفتے بھر میں ایک جیب سے نکل کر دوسری جیب میں جاتے ہیں.یہ جو میں نے اتنا کم کر کے محض تین ارب روپیہ بنا دیا ہے حقیقت میں دس ارب روپے سے بھی زیادہ بنتا ہے ...کمال ہے کمال کہ محض لوکل شفٹنگ میں دس ارب روپے غریب کما جاتے ہیں - ..اور یہ جیب غریب کی ہے ..کیونکہ میرے علم کے مطابق ڈیفنس کے کسی "دانش ور" نے جانور لانے لے جانے کا ابھی بزنس نھیں کیا اب آتے ہیں طبقہ "قصایاں" کی طرف ...جی ہاں جتنے جانور اتنے ذبیحے...ایک بندہ دس جانور کر لے..چلیے ان کی دل داری کو ایک بندہ بیس بکرے کر لیں...تو جناب پورے ملک میں سوا چھ لاکھ بندے اورصرف ایک ہیلپر لگا لیں تو بارہ لاکھ بندے تین دن میں اربوں روپے "چھاپ" لیتے ہیں....ویسے حساب لگانے سے یہ بھی پندرہ بیس ارب سے اوپر نکل جائیں گے  ".آئے هایے...اب سمجھ آئ...تسی ایس گل تو سڑے پئے او"... میرے دانش ور " چاچو پھر آپ بھی قصاب ہی بن جائیں نا..وہ رکشوں کے پیچھے لکھا ہوتا ہے نا... "دعا کریا کر ، سڑیا نہ کر" تو جلا نہ کریں..دیکھیں ایک بکرے کے ذبح کی مزدوری کم از کم دو ہزار ہو چکی ہے..آپ کی خوشی کے لیے ہم اونٹوں کو بھی "بکری" کر دیتے ہیں ..چلئے ایک اور رعایت کہ پچیس لاکھ قصائی آپ کے عزیز ہوۓ کہ جو اپنا جانور خود ذبح کرتے ہیں...باقی بچے ایک کروڑ دیجئے ضرب...دو ہزار کروڑ..ایتھے رکھ...یعنی بیس ارب روپے جیبوں سے نکل کر فضا میں بکھر جاتے ہیں بکرے ذبح ہو جاتے ہیں..کھا لیے جاتے ہیں..بکرے کے پائے تک"بھنا " لیے جاتے ہیں...اور آپ کی حسرتوں کا دھواں اٹھتا رہتا ہے...کہ کاش یہ پیسے کسی"غریب" دے دئیے ہوتے..کیونکہ گوشت کھانے والے..'پک ن ڈراپ" کرنے والے .چارہ بیچنے والے ، گلی گلی پھرنےوالے قصائی ، آنتیں تک اکٹھی کرنے والے تو آپ کی نظر میں امیر ہیں ..پھر کھالیں "اکٹھی " ہوتی ہیں...جس کی اصل میں آپ کو تکلیف ہے... حہھھہ ہم آپ کے اصلی "درد جگر" کو جانتے ہیں....وہ یہی کھالوں والا ہے...اربوں روپے کی کھالیں اکٹھی ہوتی ہیں...بکتی ہیں..صاف ہوتی ہیں...پھر برآمد ہوتی ہیں...ملک کو زر مبادلہ آتا ہے..اور آپ جلتے ہیں....ابھی تواختصار کے سبب بہت سے متعلقہ شعبے ہم نے چھوڑ دئیے ہیں ،ورنہ کروڑوں کا چارہ بکتا ہے ، جانوروں کا زیور تک ، ان کے گلے کی زنجیریں ، پگ میں بندھے گھنگرو ، کس کس کا ذکر کریں ، ہر شے کا حجم کروڑوں اربوں میں جاتا ہے .اور ہاں یاد آیا جس گاڑی میں جانور آتے ہیں اس کے پیچھے لکھا ہوتا ہے کہ "جلنے والے کا منہ کالا" .. ......................ابوبکر قدوسی

##############################
https://www.facebook.com/abubakr.quddusi.3/posts/2483734688352507?comment_tracking=%7B%22tn%22%3A%22O%22%7D
میں ان سینیٹرز کی جراءت کو "سلام" پیش کرتا ہوں جنہوں نے شو آف ہینڈ میں سنجرانی  کے خلاف ہاتھ کھڑا کیا ۔ ۔پھر خفیہ ووٹنگ میں ان کے حق میں ووٹ دیا ۔۔۔ پھر اپوزیشن کے اجلاس میں اپنے ہی احتساب کے لیے شامل ہو کے اپنا ہی ماتم کیا  یقین کیجیے یہ معمولی لوگ نہیں ۔۔ مائیں جنتی ہیں ایسے بہادر خال خال  قوم کے مزاج کی حقیقی ترجمانی کی آپ سب نے سر ۔ ۔تھینکس

##############################
https://www.facebook.com/abubakr.quddusi.3/posts/2485388871520422?comment_tracking=%7B%22tn%22%3A%22O%22%7D
جن واقعات  کو میں اور آپ دیکھتے ہیں اور جن سے تاریخ کا تانا بانا بنا جا رہا ہوتا ہے ۔۔۔ وہ ہم کو بہت آہستہ آہستہ گزرتے محسوس ہوتے ہیں ۔۔۔۔ لیکن  تآریخ کی کتاب میں ان واقعات کو کبھی محض چند سطریں اور کبھی ایک آدھ پیرا ملتا ہے ۔۔۔ اسی طرح ہندستان کی تقسیم کا عمل بھی جاری ہے ۔۔جو شاید ایک صدی میں مکمل ہو ۔۔۔ پہلے دو حصے بنے ۔۔پھر بنگلہ دیش  کی صورت میں تیسرا حصہ بنا ۔۔۔اور اب کشمیر کی صورت میں  نئی مملکت بنتی نظر آ رہی ہے ۔۔۔اور  تاریخ کی پٹاری میں اور بھی بہت سی مملکتیں ہیں

##############################
https://web.facebook.com/abubakr.quddusi.3/posts/2493592410700068?comment_tracking=%7B%22tn%22%3A%22O%22%7D
وہ اس حکم کو اُس وقت کے لیے خاص بتاتے ہیں۔ ان کا کہنا ہے قرآن پورا نازل ہو چکنے کے بعد اختلاف کی گنجائش ہی نہیں بلکہ اختلاف تو سارا پیدا ہی حدیث لٹریچر کی وجہ سے ہے۔

##############################
https://web.facebook.com/abubakr.quddusi.3/posts/2492963940762915?comment_tracking=%7B%22tn%22%3A%22O%22%7D
ہندستان پاکستان پر حملہ  کیوں  نہیں کرے گا ؟   ابو بکر قدوسی  میں نے عرض کیا کہ ہندستان پاکستان پر حملہ نہیں کرے گا ..احباب کے لیے وضاحت ہے - جب تقسیم ہند میں مسلسل تجاویز اور ڈیڈ لاک چل رہے  تھے ، ایک کے بعد ایک تجویز آتی اور کبھی کانگرس کی طرف سے اور کبھی مسلم لیگ کی طرف سے رد کر دی جاتی - حتی کہ بہت سے شاطر سیاست دان بھی الجھ کے رہ گئے - کیونکہ ایک طرف آزاد ، گاندھی اور نہرو تھے جو تقسیم سے بچنے کی ہر ممکن کوشش کر رہے تھے  - دوسری طرف جناح تھے جو تقسیم کے  سوا کوئی بات سننے کے لیے تیار ہی نہ  تھے  ، ہاں یاد آیا  ان کے ساتھ دوسرا ان کا ٹائپ رائٹر بھی تھا -  اس الجھن زدہ ماحول میں سردار پٹیل آگے بڑھتے ہیں - سردار پٹیل بہت دو ٹوک مزاج کے انسان  تھے اور یہ سیاسی دھینگا مشتی ایک حد سے زیادہ برداشت نہ کر پائے - انہوں نے پہلے پہل نہرو کے سامنے اپنا موقف رکھا ، جب نہرو کو قائل  کر لیا تو گاندھی کو منانے چل نکلے - جب دونوں مان گئے تو انہوں نے تقسیم کو تسلیم کرنے کا عندیہ دے دیا - مولانا آزاد کے لیے یہ ایک بم سے کم نہ تھا - صدمے سے وہ مدت تک نکل نہ پائے - یوں پٹیل نے  اپنے دلائل سے جناح کا کام بہت آسان اور راستہ بہت مختصر کر دیا اور کمگرس جو تقسیم کو دھرتی ماں کی تقسیم سمجھتی تھی ، خود تقسیم کی حامی ہو گئی - پٹیل نے تقسیم کے شدت سے مخالفین گاندھی اور نہرو کو ان دلائل سے قائل کیا - اس نے کہا کہ دیکھیے جب ہم  نے مشترکہ وزارتیں لیگ کے ساتھ مل کے تشکیل دیں تو انہوں نے حکومت کا چلنا محال کر دیا - ان کے ساتھ کام کرنا  کسی حد ناممکن  ہو گیا - اب اگر انگریز چلا جاتا ہے تو ہم ان کے ساتھ رہ کے مستقل مصیبت میں پڑے رہیں گے- ملک کی ترقی ہر وقت کے جھگڑے کے سبب خواب بن جائے گی  - بہتر ہے ان کو ان کی کثرت  آبادی والے علاقوں میں الگ ملک دے دیا جائے - دوسری دلیل اس کی یہ تھی کہ ہندستان پر حملے  ہمیشہ ہی مغربی سرحد سے  ہووے ہیں ..ماسوائے ایک انگریز کے  ہزار برس میں  سب ہی افغانستان سے آئے ہیں ..اگر ہمارے اور ان علاقوں کے بیچ میں ایک بفر سٹیٹ یعنی حفاظتی دیوار پاکستان کی صورت  میں بن  جائے تو ہمیں فائدہ ہی فائدہ ہے- کوئی بھی حملہ آ ور آتا  ہے تو وو پاکستان کا درد سر ہو گا  -تاریخ نے اس کا یہ کہنا سچ ثابت کر دیا کہ روس کے حملے میں تمام مصیبت پاکستان کو جھیلنا پڑی انڈیا مامون اور پرسکون رہا - تیسری دلیل تھی کہ پاکستان کی صورت میں اگر مسلمان الگ ہو جائے ہیں تو ایک مستقل  جھگڑے سے جان چھوٹ جائے گی اور  ہم سکون سے ہندستان کو ترقی دے سکیں گے - اس کے دلائل نے اور کچھ مسلسل کشمکش نے نہرو اور گاندھی کو ہتھیار پھینکے پر مجبور کر دیا ...اور یوں ہندستان کی تقسیم میں آخری رکاوٹ بھی دور ہو گئی - کشمیر کا بیچ میں معامله آ گیا اور ایک نیا جھگڑا شروع ہو گیا ....کشمیر میں بہترین حصہ انڈیا کے پاس ہی ہے - پاکستان کے پاس اس کی نسبت کہیں کمتر حصہ ہے - اب جب  انڈیا نے وہاں اپنا قانونی معاملہ بھی اپی مرضی کا کر لیا ہے تو ان کا دماغ خراب ہے کہ پاکستان پر حملہ کریں یا اکھنڈ بھارت کا خواب دیکھیں --  یقینا کچھ مذہبی جنونی ایسا خواب  دیکھتے  ہیں لیکن ہندستان کی اشرافیہ کبھی بھی اکھنڈ بھارت نہیں چاہے گی ..کیونکہ اکھنڈ بھارت کی  شکل میں ان کو بنگلہ دیش  اور پاکستان کی پچاس کروڑ آبادی ،  کہ جن کو نصف ارب بھی کہتے ہیں  ، مفت میں یا جہیز میں مل جائے گی ..اب یہ تو ہو  نہیں سکتا کہ اکھنڈ بھارت کی شکل میں وہ ان نصف ارب مسلمانوں کو غلام بنا لیں یا مار دیں ..البتہ یہ ضرور ہو گا کہ یہ نصف ارب ہندستان کے موجودہ تیس کروڑ مسلمانوں کے ساتھ مل کے اس کے جمہوری تناسب کا بیڑا غرق  کر دیں گے ... ظاہر ہے کہ اسی کروڑ آبادی غلام ہو سکتی ہے نہ مقتول  .. اسی کروڑ تو گننا بھی مشکل ہو جاتا ہے --- اور اسی کروڑ مسلمان بھی وہ جو ہندستان کے کناروں کو لپیٹے ہووے ہوں گے ...سو اکھنڈ بھارت والی بات محض ایک شغل ہے ، ورنہ انڈیا کبھی ایسا نہیں چاہے گا اور نہ کبھی پاکستان پر حملہ کرے گا  کہ قبضہ کر لے - حملے کا واحد امکان تب بن سکتا ہے جب کل کو پاکستان کشمیریوں کی جدوجہد آزادی میں "ضرورت سے " زیادہ ساتھ دے تو ردعمل میں وہ اپنی دانست میں "سبق " سکھانے کی کوشش کر لے ..اگر پاکستان اس جدوجہد میں شریک نہیں ہوتا یا سفارتی اخلاقی حمایت کی ڈفلی بجاتا رہتا ہے  تو ہندستان کی طرف سے اسے شائد ہی کبھی خطرہ رہے -

##############################
https://web.facebook.com/abubakr.quddusi.3/posts/2494761990583110?comment_tracking=%7B%22tn%22%3A%22O%22%7D
مزید وضاحت

##############################
https://web.facebook.com/abubakr.quddusi.3/posts/2494672177258758?comment_tracking=%7B%22tn%22%3A%22O%22%7D
یوم عرفہ اپنا اپنا  . زیادہ مت الجھیے ، الجھ  کے  رہ جائیں گے ، ایک بنیادی بات یاد رکھیے ، دل و دماغ سلجھ  جائیں گے  یوم عرفہ سے مراد نو ذالحجہ ہے ، اس کا حاجیوں کے وقوف عرفات سے کوئی تعلق نہیں ...کیونکہ وقوف عرفات زوال سے مغرب تک ہے اور روزہ سحری سے مغرب تک - اور  حجاج کے وقوف عرفات سے اس کے تعلق کی کوئی واضح دلیل نہیں -    اسی طرح جب حاجی وقوف کر رہے ہوتے ہیں تب آسٹریلیا سے پرے "جزائر ہوائی"  والے سونے کے لیے بستر پر جا چکے ہوتے ہیں یعنی اگر وہ سعودی چاند کے "مقلد" بھی بن جائیں تو روزہ پہلے ہی رکھ  کے کھول چکے ہوں گے ، اب کیا کریں گے ؟  اور جب حاجی عرفات سے نکل کے  سو کر خراٹے لے رہے ہوں گے تب تک  چلی ، لاطینی امریکہ والے  والے ابھی سو کے بھی نہیں اٹھے ہوتے ان بے چاروں کا کیا ہو گا ؟ روزہ تو نکل گیا ، روزہ کیا یہاں تو حاجی صاحب  بھی نکل گئے ، سوال تو ہے نا ؟ ان کے تو دو سال کے گناہ ان کے کھاتے میں ہی رہ گئے اس لیے کہ روزہ کے وقت ان کے ہاں تھی ہی رات - اب اگر اگلے دن رکھتے ہیں  تو وقوف عرفات سے کیا تعلق جوڑیں گے ؟ گر اس کا وقوف سے تعلق ہوتا تو تیرہ سو سال امت کے روزے کیا ہووے ؟ ان کا تو وقوف کا دن کبھی ایک تھا ہی نہیں ، تب کون سا ٹی وی ہوتا تھا ؟ اب رہا چاند تو اس ضمن میں  صحیح بخاری کی حدیث ہے : صُومُوا لِرُؤْيَتِهِ وَأَفْطِرُوا لِرُؤْيَتِهِ ، فَإِنْ غُبِّيَ عَلَيْكُمْ فَأَكْمِلُوا عِدَّةَ شَعْبَانَ ثَلَاثِينَ - صحیح بخاری ، کتاب الصوم چاند دیکھ کر روزہ رکھو اور چاند کو دیکھ کر روزوں کا اختتام کرو اور اگر تم پر چاند مخفی ہو جائے تو پھر تم شعبان کے 30 دن پورے کر لو۔ یہ ایسی حدیث ہے کہ جس سے تمام اشکالات ختم ہو جاتے ہیں لیکن بعض احباب پھر بھی  موجودہ دور کے ذرائع رسل و مواصلات کو لے کے بیٹھے رہتے ہیں اور کہتے ہیں کہ جی : "موجودہ تیز تر وسائلِ نقل و حرکت اور ذرائع ابلاغ کے پیشِ نظر ، حجاجِ کرام کے میدانِ عرفات میں ہونے کی خبر لمحہ بہ لمحہ دنیا بھر میں پہنچ رہی ہوتی ہے ، لہذا یومِ عرفہ کا روزہ بھی اسی دن رکھا جائے جب حجاج کرام ، عرفات میں وقوف کرتے ہیں۔" پہلا اعتراض تو یہی ہے کہ حاجیوں کے وقوف سے یوم عرفہ کے روزے کا تعلق ثابت کیا جائے  دوسرا اعتراض اس موقف پر یہ ہے کہ  "لیبیا ، تیونس اور مراکش  چند ممالک ایسے ہیں جہاں چاند مکہ مکرمہ سے بھی پہلے نظر آتا ہے۔ یعنی ان ممالک میں جب 10۔ذی الحج کا دن آتا ہے تو مکہ مکرمہ میں یومِ عرفہ کا دن ہوتا ہے۔ اگر ان ممالک کے لوگ حجاج کرام کے وقوفِ عرفات والے دن روزہ رکھیں تو یہ گویا ، ان کے ہاں عید کے دن کا روزہ ہوا اور یہ تو سب کو پتا ہے کہ عید کے دن روزہ ممنوع ہے۔" اب اس مسلے کا ان احباب کے نزدیک کیا حل ہے کہ جو سعودیہ کے وقوف عرفات  کو تمام دنیا کے لیے یوں عرفہ قرار دیتے ہیں ؟ نبی کریم صلی اللہ علیہ وسلم کا معمول حدیث عائشہ کے مطابق  " یکم سے نو ذوالحجہ تک روزے رکھتے تھے "  سو سنت نبوی سے الگ سے روزہ تو آپ کو ملے گا نہیں - سو الجھائیے مت اور الجھیے بھی مت ...آرام سے پاکستان کے چاند کے مطابق روزہ رکھیے اور اللہ سے رحمت کی امید بھی ...اور ہاں میں بحث بھی نہیں کروں گا  ...ابوبکر قدوسی

##############################
https://web.facebook.com/abubakr.quddusi.3/posts/2513051508754158?comment_tracking=%7B%22tn%22%3A%22O%22%7D
احباب سے خصوصی وقت میں دعا کی درخواست ہے ۔۔۔۔ دو روز سے مسیب قدوسی زیادہ بیمار ہیں ۔

##############################
https://web.facebook.com/abubakr.quddusi.3/posts/2511805615545414?comment_tracking=%7B%22tn%22%3A%22O%22%7D
جب نعمتیں چھن  جاتی ہیں .....

##############################
https://web.facebook.com/abubakr.quddusi.3/posts/2514835288575780?comment_tracking=%7B%22tn%22%3A%22O%22%7D
الله ہم تجھ سے تیری  رحمت کے طلب گار ہیں ۔ تو واحد ہے کہ کمزروں اور پریشان حال لوگوں کی داد رسی کرتا ہے ۔ کوئی نہیں جو تیرے سوا مشکلات کو ٹال سکے ۔ دکھی دلوں پر تو ہی مرہم رکھتا ہے ۔ الله ہم تیری رحمت کے طلب گار ۔ تو غنی ہم گدا ۔ تو خالق ہم مخلوق ۔

##############################
https://web.facebook.com/abubakr.quddusi.3/posts/2514605235265452?comment_tracking=%7B%22tn%22%3A%22O%22%7D
ارے بھائی جن کی اپنی اپنی پارٹی اور جماعت پر  مستقل توسیع شدہ لیڈر سوار ہیں ۔۔۔۔ان کو جنرل کی توسیع پر اعتراض ہے ۔۔ بت  ہم کو کہیں کافر ، الله کی مرضی ہے

##############################
https://web.facebook.com/abubakr.quddusi.3/posts/2518446848214624?comment_tracking=%7B%22tn%22%3A%22O%22%7D
امام احمد بن  حنبل رحمہ اللہ ایک علمی معاملے پر حکام کے سامنے ڈٹ گئے - اس پر حکمرانوں نے ظلم شروع کیا - کوڑے مارے جاتے ، امام بے ہوش ہو جاتے -  ہوش آتا تو ان سے پوچھا جاتا تو جواب وہی ہوتا جو ضمیر کہتا - تین  حکمرانوں نے امام پر ظلم و تعدی کے پہاڑ توڑ دیے ..پھر چوتھا حکمران آیا ...... اس نے امام کو رہا کیا ، عزت دی ، اکرام کیا ، احترام کیا -  ایک روز امام کو خلعت بھجوائی ، مال بھجوایا .... امام نے یہ مال واپس کیا اور اپنے بیٹے کو کہا : "تین حکمرانوں کے مظالم سہنا میرے لیے ایسے مشکل نہ تھے جتنا یہ اکرام اور انعام مشکل ہیں " کل سے مدارس پر عنایت خسروانہ اور احباب کا  اس پر "رقص مستانہ " دیکھا تو امام یاد آ گئے -  اللہ  اہل دین کو اس تازہ آزمائش میں سرخرو رکھے کہ :  ...."غریبوں " کے دن پھرنے والے ہیں -

##############################
https://web.facebook.com/abubakr.quddusi.3/posts/2518423374883638?comment_tracking=%7B%22tn%22%3A%22O%22%7D
انیس ممالک نے اقوام متحدہ کے حکم پر افغانستان پر جو حملہ کیا تھا وہ جائز تھا .غامدی صاحب  تفصیل  کچھ دیر میں شئر کرتا ہوںانیس ممالک نے اقوام متحدہ کے حکم پر افغانستان پر جو حملہ کیا تھا وہ جائز تھا .غامدی صاحب  تفصیل  کچھ دیر میں شئر کرتا ہوں

##############################
https://web.facebook.com/abubakr.quddusi.3/posts/2520264631366179?comment_tracking=%7B%22tn%22%3A%22O%22%7D
دوست نے عجیب بات کی کہ تقسیم کے بارے میں آپ کا نظریہ رد کا ہے سو پاکستان بارے بھی یہی نظریہ رہا ہو گا ۔۔۔۔ ظالم تو نے پی ہی نہیں  محبت تو اس بچے سے بھی ماں  دیوانی ہو کے ہی کرتی ہے کہ جو نامطلوب ہوتا  ہے اور بسا اوقات جبر سے مسلط کردہ ۔۔۔ یا یوں کہہ لیجئے کہ کسی محلے  میں اگر  کسی مسجد  میں جھگڑا ہو جائے اور اس اختلاف کے سبب کچھ نمازی اپنی الگ مسجد کھڑی کر لیں ۔۔۔تو جب یہ مسجد بن جائے تو یہ مسجد ہی ہو گی محترم ہو گی ۔۔۔اس کی ایک ایک اینٹ محترم و مقدس ہو گی ۔۔۔۔ سو پاکستان بھی  اتنا ہی محترم و مکرم ہے اب ۔۔۔۔ اس کی حفاظت ، اس کی بقا لازم  ہے ۔۔ اس کی اصلاح ، یہاں  قانون کی حکمرانی ، کرپشن کا خاتمہ ، اس کی تعمیر ہم سب کی خواہش ہے ۔۔۔

##############################
https://web.facebook.com/abubakr.quddusi.3/posts/2519346528124656?comment_tracking=%7B%22tn%22%3A%22O%22%7D
میں نے آج تک جب بھی غامدی صاحب پر تنقید کی ہے کبھی تہذیب کا دامن نہیں چھوڑا ، لیکن : رکھیو  غالب اس تلخ نوائی میں   مجھے معاف  آج کچھ درد میرے دل میں سوا ہوتا ہے  اس کلپ کو سن کے میں صدمے کی حالت میں ہوں ، مجھے امید نہیں تھی کہ غامدی صاحب ضمیر کو بھی رخصت دے چکے ہیں - طبقہ علماء میں ایسے لوگ ہمیشہ سے رہے ہیں کہ جن کا مقصد شہرت ، عزت اور جاہ کا حصول ہوتا ہے لیکن اس طلب جاہ کے باوجود ایک وقت آتا ہے کہ وہ شرما جاتے ہیں اور " خریدار " کے آگے بول اٹھتے ہیں کہ:  "  بس بھائی ، ضمیر اس سے آگے نہیں جانے دیتا "  لیکن غامدی صاحب نے تو حد کر دی - موصوف قران فہمی کے دعوے دار ہیں اور حالت یہ ہے کہ قران کی تفہیم میں امت کے اور صحابہ کے فہم کے خلاف چلتے ہیں ، بہت سے مقامات پر مسلمات کا انکار کر کے غلط تفہیم کرتے ہیں اور اس پر مصر رہتے ہیں -  جناب کی "قران فہمی" اسی ایک  چند منٹ کی ویڈیو نے کھول کے رکھ دی ہے کہ فرماتے ہیں کہ میں غیر مسلم اور مسلم کی تفریق کے علاوہ کسی لفظ کا قائل نہیں ان کا مطلب ہے کہ کسی کو کافر نہیں کہا جا سکتا - بھائی آپ کب سے "امام زمانہ " ہو گئے ...قران کریم کا مرضی کا مطلب نکالنا ان کا معمول ہے - قران کا غلط ترجمہ کرتے ہیں اور نادرست تفہیم کرتے ہیں - اس کلپ میں دیانت داری کو تین طلاق دیتے ہوے فرماتے ہیں کہ جہاد یعنی جنگ کرنا پڑتی ہے تب جب کوئی قوم ظلم پر اتر آتی ہے ان کی مراد تھی کہ افغانی حکومت یعنی ملا عمر کی حکومت ظلم پر اتر آئ تھی  اور ان کے نزدیک انیس ممالک کا افغانستان پر حملہ  جائز تھا یعنی جہاد کی ایک صورت ہو گئی ... قومے فروختند چہ ارزاں فروختند  جس ظلم کو خود امریکی "غیر  مسلم " بھی ظلم کہتے ہیں اور یورپ کے اہل دانش اس پر شرمندہ رہتے ہیں اس کو غامدی صاحب  جائز اور درست کہہ رہے ہیں -  ساتھ  فرماتے ہیں کہ جنگ کی کوئی مذہبی بنیاد نہیں ہوتی  -  موصوف "دانش ور "  کو شائد علم نہیں کہ ان کے اس جملے کا کیا مطلب ہے - یہ جملہ سیدھا  سیدھا نبی کریم کے غزوات پر ایک حملہ ہے ..کیونکہ نبی کریم کی جنگوں کی بیشتر وجوہات مذہبی تھیں ..

##############################
https://web.facebook.com/abubakr.quddusi.3/posts/2525728914153084?comment_tracking=%7B%22tn%22%3A%22O%22%7D
کیا صحابہ کرام صاحب ایمان نہیں رہے تھے  ابوبکر قدوسی  کسی بھی عمارت کو ڈھانا ہو تو اس کی اوپری منزل پر جا کے ڈائنامیٹ نصب  نہیں کرتے بلکہ ہمیشہ اس کی بنیادوں میں نقب زنی کرتے ہیں - سو اس معاملے میں بھی  یہی ہوا -  لیکن کبھی تصور تو کیجئے اس دور  کا ، اور کبھی تخیل ہی تخیل میں مکہ کی ان گلیوں  کا قصد تو کیجئے جب  ہمارے حضور نے پہلے پہلے بتان وہم و گمان ، لات منات اور عزی کی تکذیب کی -وہ بت کہ اہل مکہ کے "خدا " تھے - سو مشکلات اور ابتلاؤں کا ایک لمبا دور شروع ہوا -  حب نبی کریم صلی اللہ علیہ وسلم  نے دعوت کا آغاز کیا تو گھر سے باہر سب سے پہلے لبیک کہنے والے ابوبکر  تھے ، پھر  چند ساتھی  اور ملے - دعوت کے آغاز سے مکہ کی طرف ہجرت تک  چند درجن افراد ہی تھے جو آپ کے  ساتھی  بنے - آج ایک گروہ ان کے ایمان پر شک کر کے اپنے تئیں  ان کو مرتد اور کافر سمجھتا ہے - اس گروہ کا یہ دعوی اصل میں اسلام کی بنیادوں کو ڈھانے کے مترادف ہے - قران حدیث میں صحابہ کرام رضوان اللہ اجمعین کے ایمان  بارے متعدد باتیں موجود ہیں ..لیکن آج کوئی  حوالہ اور دلیل نہیں بلکہ صرف سوال : جب مکہ میں شدید ترین مشکلات کا دور تھا تو ان کو کیا پڑی تھی کہ "مفت کی مصیبت " گلے ڈالتے ؟  کیا ان کو خبر تھی کہ کل کو  اکیلے شخص کو ماننے والے تمام دنیا کے حاکم بن جائیں گے ؟  دیکھیے نا انسان خود کو مصیبت میں صرف لالچ یا عقیدے کے لیے مبتلا کرتا ہے ..اب  عقیدہ تو ان کی نظر میں ہے ہی نہیں  پھر لالچ کس بات کا ؟ ایک صاحب کہ جن کے گھر میں کئی کئی روز چولہا نہیں جلتا تھا ، جو مجبور کر دیے گئے کہ کسمپرسی کے عالم میں اپنا گھر بار چھوڑ جائیں ، ان کے ساتھ اس لیے لگ جانا کہ کل کو ان کے  سبب ہم بادشاہ بن جائیں گے ؟ چلیے مزید آگے چلتے ہیں .. کسی  طرح کوئی گمان کوئی خبر مل گئی ہو گی کہ کل کو عرب و عجم کی بادشاہت اسی گھر میں  آنی ہے تو اس بادشاہت کا کوئی فائدہ ہی اٹھایا ہوتا ؟ تاریخ اس بات پر ٹہر گئی ہے کہ  سیدنا ابوبکر کو خلافت ملی تو ایک مزدور جتنا وظیفہ مقرر کروایا اپنا ..پھر ایک روز بیوی نے میٹھا بنا لیا تو پوچھا کہ پیسے کہاں سے آئے ..بیوی نے  کہا کہ روز کے اخراجات سے  بچا  بچا جوڑے اور حلوہ بنا لیا کہ بہت من کرتا تھا ..سیدھے بیت المال کے نگران  کے پاس آئے کہ میرا اتنا  وظیفہ کم کر دو کہ ضرورت سے  زیادہ رہتا ہے - اور جب وفات کا وقت آیا تو وراثت میں کچھ نہ چھوڑا ... سوال ہے کہ آخر کس لیے اتنا اڑھائی عشرے کا کشٹ اٹھایا کہ ایک " صاحب " کے ساتھ ساتھ لگے رہے ، ماریں کھاتے رہے ، زخم اٹھاتے رہے ، جب وہ نبی دنیا سے گئے تو کوئی مال بنایا نہ دولت جمع کی ..گھر میں موجود پرانی خوش حالی کو بھی  تیاگ دیا .... اچھا مزید کمال یہ ہے کہ وقت وفات آیا تو اپنی مسند پر اپنے کسی بیٹے یا  عزیز کو بٹھانے کی بجائے ایک بالکل ہی  خاندان سے باہر کے  بندے کے حق میں وصیت کر گئے - جی ہاں سیدنا عمر کے بارے میں وصیت کی کہ اب حاکم وہ ہوں گے - سوال یہ ہے کہ آخر اس حاکمیت کا کیا فائدہ اٹھایا ....؟ یہی سوال سیدنا عمر بارے ہیں  یہی سوال دوسرے صحابہ بارے  اور ہاں فیصلہ ہم کیوں کریں ۔۔۔۔۔ فیصلہ تو سیدنا علی کر گئے ----  ایک دن حضرت علی کرم اللہ وجھہ نے خطبہ ارشاد فرمایا کہنے لگے۔ اے لوگو! بتاو سب سے بڑھکر بہادر کون؟ لوگوں نے کہا امیر المومنین اَپ! فرمایا مجھ سے تو جس نے مقابلہ کیا میں نے اس سے اپنا پورا بدلہ لیا۔ مگر سب سے بڑھکر بہادر تھے ابوبکر! ہم نے ایک جنگ میں حضور علیہ السلام کیلیے ایک سایبان سا بنایا تھا سو ھمنے اَپس میں بات کی کہ حضور کیساتھ کون ھوگا تاکہ مشرکوں میں سے کوئ اَپ پہ حملہ نا کردے۔ سو بخدا ھم میں سے کوئ قریب ناھوا سواے ابوبکرکے ! وہ تلوار سونت کر حضور کے پاس کھڑے تھے جوں ہی کوئ کافر آپ علیہ السلام پہ حملہ کرتا، ابو بکر رضی اللہ عنہ فورا اسے دور کردیتے۔ سو یہ ھے وہ شخصیت کہ جسے سب سے بہادر کہا جاسکتا ھے! یادیں تازہ کرتے ھوے سیدنا علی نے یہ واقعہ بھی سنایا کہ  میری اَنکھوں کے سامنے وہ منظر بھی ھے کہ مکہ میں حضور علیہ السلام کفارِ قریش کے نرغے میں ھیں ایک اَپکو کھینچ رھا ھے تو دوسرا گرا رھا ھے اور وہ کہتے جارھے ھیں تم نے ھمارے خداوں کو ایک خدا بنا ڈالا؟؟ فرمانے لگے کہ بخدا ھم مسلمانوں میں نے کوئ قریب نا گیا ماسوا ابوبکر کے، وہ مارتے ھوے بڑھے ایک سے بھڑے دوسرے کو پچھاڑا اور ساتھ میں کہتے جاتے تمہارا ناس جاے! کیا تم ایک اَدمی کو اسلیے مارتے ھو کہ وہ کہتا ھے میرا رب اللہ ھے!! پہر حضرت نے جو چادر اوڑھ رکھی تھی اسے اٹھایا اور روے!  اسقدر روے کہ داڑھی مبارک تر ھوگئ پہر فرمانے لگے لوگو! میں تمکو خدا کی قسم دیکر پوچھتا ھوں کہ کیا ابوبکر بھتر تھے یا فرعون کی قوم کا وہ مومن؟[جسنے ایمان چھپارکھا تھا اور موسی علیہ السلام کی وکالت کرکے لڑا تھا] لوگ خاموش رھے حضرت علی فرمانے لگے فرعون کی قوم والے مومن کیساتھ بھری دنیا ھو تب بھی ابوبکر کیساتھ ایک گھڑی اس سے کہیں بہتر ھے، وہ اَل فرعون والا مومن تو اپنا ایمان چھپاے ھوے تھا اور ابوبکر وہ ذات تھی کہ جسنے ان حالات میں بھی اپنے ایمان کا اعلان کررکھا تھا۔ .............................. [سیدنا علی کے اس بیان کی یہ آخری سطور برادر صہیب نسیم سے مستعار لی گئی ہیں ]

##############################
https://web.facebook.com/abubakr.quddusi.3/posts/2524927927566516?comment_tracking=%7B%22tn%22%3A%22O%22%7D
میری ایک "خامی " ہے کہ مجھے جو بات سمجھ نہیں آتی وہ میں لوگوں کی خوشی کی خاطر بھی نہیں کر پاتا -  اب یہی معاملہ لیجئے کہ امارات نے بھارتی ہٹلر مودی کو "خلعت فاخرہ " سے نوازا تو امارات کی مذمت لازمی ہے ورنہ حب الوطنی مشکوک ہے -  جہاں تک  تعلق ہے امارات کی اس "حرکت" کا تو اس کے دو پہلو ہیں ..  ایک امت دوسرا کاروبار اگر تو آپ امت مسلمہ والا چورن پھانک کے پا بہ سیخ ہیں تو مجھے مت کوسیے کہ یہ دروازہ ہمارے مشرف صاحب نے خود مدت پہلے امت کے نظریئے کا باقاعدہ تمسخر  اڑا کے بند کیا تھا -  ان دنوں افغانستان پر امریکی دہشت گردی کا   آغاز تھا ...امریکہ نے پاکستان کو دھمکی دی اور ہم "امت امت " کھیلنا بند کر کے "سب سے پہلے پاکستان " ہو گئے - اور پھر حالت یہ ہوئی کہ نہتے افغان عوام پر بمباری کے لیے ہماری سرزمین استعمال کی گئی - دوست ! مجھے بتائیے ، یا اگر ضمیر زندہ ہے تو سوچئے کہ کیا  اللہ ہمارے اس گناہ کو معاف کر دے گا کہ جس کا حصہ تمام  قوم تھی ؟  عزیز ! اللہ نے کہیں ہمیں اس جرم میں تو آج تنہا نہیں کر دیا ؟ اس جرم کی فوری سزا تو ہمیں یہ ملی کہ ہزاروں پاکستانی بھی اس جنگ کے اگلے مرحلے میں شہید ہوے ..وہی امریکی قاتل اور قصائی بعد کو ڈرون حملوں کی صورت ہم پر ہی چڑھ دوڑے ..اور ہزاروں پاکستانی اس امریکی دہشت گردی کا شکار ہو گئے -  پھر ہمارے ساتھ ہی سنکیانگ میں  مسلمانوں کے ساتھ جو ظلم جاری ہے اس پر ہم سب کے سب مجرمانہ طور خاموش ہو گئے ... حد یہ ہے کہ مذہبی جماعتیں بھی اس پر خاموش ہیں ..تو بھائی کون سی امت ؟ یقین جانیے ہمارے جرائم کی ہمیں سزا مل رہی ہے - رہے یہ امارات والے تو ان کی دینی حمیت اور غیرت تو کب کی ختم ہو چکی ہے ، ان  سے آپ کو کیا امید تھی - دوبئی والوں کا اسلام سے تعلق اگر دیکھنا ہو تو ان کے ساحل دیکھ لیجئے ، ان کے ہوٹل دیکھ لیجئے ...عجیب جہالت ہے کہ کسی کے سر پر عربی "ٹائر " کسا دیکھ لیا تو اس کو اسلام کا نمایندہ سمجھ لیا جاتا ہے .اور امت کا ٹھیکے دار ________ دوسری بات سمجھ لیجئے کہ دبئی والے اب  مکمل کاروباری ہیں اور انڈیا ان کا بڑا کاروباری پارٹنر - سو وہ کس طرح ایک کاروباری ساتھی کو آپ کی خاطر ناراض کر لیں کہ ہم جو خود کشمیر کے لیے سنجیدہ نہیں ہیں - ہماری اپنی حالت آج کے دن  تک یہ ہے کہ انڈیا کے ساتھ کاروبار ، سرحدیں ہر شے بحال ہے اور ہم امید کر رہے ہیں کہ دوسرے ہماری جنگ لڑیں - بھائی لوگو کوئی دوسرے کی جنگ نہیں لڑتا - دنیا بدل گئی ہے _ بہت تلخ بات ہے ایک عزیز الجھ سا گیا ..لیکن کیا الجھنے سے حقیقتیں بدل جاتی ہیں ؟ دیکھئے میانمار یعنی برما کی قاتل عورت آنگ سان سوچی وہ تھی کہ کبھی بہت لبرل بنتی تھی ...لیکن  ہزاروں مسلمان برما میں قتل ہوے تو  وہ بھی مودی بنی رہی ..لیکن پاکستان نے اس کو اسی طرح ایوارڈ دیا جس طرح دوبئی والوں نے ..اسی طرح چینی صدر کو ابھی آپ کے صدر نے ویسی ہی پٹی پہنائی جیسی دوبئی کے عربوں نے مودی کے گلے میں ڈالی - کیا چینیوں نے کشمیریوں  سے زیادہ ایغور مسلمانوں پر  زندگی  تنگ نہیں کی - کیا برما جیسی وحشت کسی اور نے کی ؟ لیکن ان ہر دو ملکوں  کے ساتھ ہم نے وہی معاملہ کیا جو  امارات والوں نے کیا ؟ اگر امارات والے مجرم ہیں تو ہم کیوں پاک اور پوتر ؟؟؟ اور ہاں  بیس لاکھ ہاں جی بیس لاکھ شامی مسلمان کس نے قتل کیے ؟ کیا آپ روسی جلاد اور قصائی پیوٹن کو بھول گئے ؟ اس اس جلاد پیوٹن کے ساتھ ہماری موجود حکومت نے کیا محبت بھرا سلوک کیا تھا ؟ یاد ہے ؟ بس اپنے زخم ہی دکھائی دیتے ہیں ؟ آپ اس پیوٹن کے جس طرح صدقے وار جا رہے تھے امارات والوں نے بھی وہی کیا ہے اور بس ....  اور ہاں چہار بہار  ایرانی بندرگاہ کہ جو گوادر کے مقابل انڈیا کو دی گئی وہ بھی یاد کر لیجئے گا ضرور  ، کیا ایران کی یہ "محبت "  امہ کے تصور کو مجروح نہیں کرتی ؟ مذمت کیجئے ، ظلم کی کہ جو بھی کرے ..لیکن عورتوں کی طرح رونا ختم کیجئے -  حقیقت یہ ہے کہ عرب ہوں یا ایشیائی اور افریقی مسلمان حکمران سب ہی اس کھیل میں ننگے ہیں ... جب ہم ضرورت آن پڑی تو "امہ امہ " کھیلنا شروع کر دیتے ہیں ..یہ بھلا کیا بات ہوئی ... جان لیجئے کہ ہمارا رونا دھونا اسی اخلاق باختہ عورت کی طعنہ زنی ہے کہ جو دوسری اخلاق باختہ عورت کو عزت لٹ جانے کا طعنہ دیتی ہے - ہاں آخری بات ! امہ ہے آج بھی ہے ..لیکن معصوم عوام ، مسلمان عوام کے دلوں میں ، ایمان میں .. کبھی کسی عام  عرب ، ترک ، مصری اور  پاکستانی سے پوچھئے ...سب ایک دوسرے کے غم میں شریک ہیں ..ہاں یہ ایوارڈ  دینے والے ، قاتلوں کے گلوں میں پٹیاں  ڈالنے والے امہ نہیں ..یہ تو سب سے  پہلے  اقتدار  والے ہیں .استعمار کے نمائندے ---  ابوبکر قدوسی #abubakr #quddusi

##############################
https://web.facebook.com/abubakr.quddusi.3/posts/2538231079569534
ایک بات یاد رکھ لیجئے اور اس کو حرز جان بنا لیجئے ،،اسلام میری اور آپ کی خواہشات کا نام نہیں یہ رسول آخر پر تمام ہو گیا تھا - انہوں نے کسی بھی  موت پر تین دن کا سوگ جائز قرار دیا تھا ...اس کے بعد سوگ ماننا آپ کی اپنی مرضی کا دین تو ہو سکتا ہے لیکن صاحب شریعت کے احکام کے خلاف -  یہ جو دوست یوم عمر کا ضد میں آ کے اہتمام یا شور کر رہے ہیں یہ بھی اس تین روزہ سوگ  کے نبوی حکم کے خلاف ہے -  اس  سے زیادہ حماقت کیا ہو سکتی ہے کہ دین کے نام پر ہی دین لانے والے کے حکم کے خلاف کیا جائے - اسلام حقیقتوں کا دین ہے نہ کہ محض جذبات کا جوار بھاٹا ..... اصولوں اور ضابطوں کا دین ہے نہ کہ خواہشات کی دنیا -  رسول کریم نے جو ضابطے مقرر کر دیے اس سے ایک شمہ بھر ہٹنا بھی ایمان کی بربادی ہے - اس لیے اسلام میں  شہادت مظلوم  عثمان کا سوگ ہو یا عمر کا ...یا کوئی اور اس سے بڑا یا  چھوٹا حادثہ ..اس کو بطور غم کا دن یا سوگ کی محفل منانا جائز ہی نہیں -  ہاں ایک بات سمجھ لیجئے کہ انسانی جذبات ہوتے ہیں بلاشبہ ہوتے ہیں ان سے مفر نہیں یہ فطرت کا حصہ ہیں - سو ان مخصوص ایام میں دل بھر آنا ، دل پر غم کی کیفیت طاری ہو جانا غلط ہے نہ حرام ...لیکن مکرر عرض ہے کہ غم کا دن منانا اس کا اہتمام کرنا الگ معاملہ ہے -  اس کی مثال رسول معظم کے اس جملے سے سمجھے جو آپ نے اپنے بیٹے ابراہیم کی میت کو ہاتھ میں اٹھائے فرمائے تھے - ............. صلی اللہ علیہ وسلم -

##############################
https://web.facebook.com/abubakr.quddusi.3/posts/2542784179114224
آپ کی کیا رائے ہے ۔۔آن صاحب کے اور ان کے بیان کے بارے ۔۔

##############################
https://web.facebook.com/abubakr.quddusi.3/posts/2545334195525889
حادثہ کربلا پر میں بحث کا عادی نہیں - مجھے آل حسین سے محبت ہے ، ان کا غم میرا غم  - قاتل کی نامزدگی ان کا حق ، میں آپ کون ؟؟ سو ہم تو ان قاتلوں پر ہی لعنت کریں گے جن پر بیمار کربل نے لعنت کی ، قاتل کہا ، نفرت کی - قصہ مختصر -

##############################
https://web.facebook.com/abubakr.quddusi.3/posts/2544635908929051
ایک ہفتےمیں سکول ٹیچرز کا دوسرا قتل ۔۔۔۔

##############################
https://web.facebook.com/abubakr.quddusi.3/posts/2553316254727683
شائد تین برس گزرے کہ سوشل میڈیا کو چھوڑنے کا ارادہ کیا ۔۔۔اکاونٹ بند کیا اور رخصت ہوا ۔۔احباب نے ایسا پرزور تقاضا کیا کہ واپس آنا پڑا ۔  حالانکہ غالب خستہ کے بغیر کون سا دنیا کے کام بند تھے ۔۔۔ اس کے بعد ایسا کوئی اعلان نہیں کیا ۔۔اچھا نہیں لگتا کہ بندہ اس طرح کی اشتہار بازی کرے  کہ جی جا رہا ہوں اور دوست اصرار کر رہے ہوں کہ نہ جائیں ، آپ کی بہت ضرورت ہے ۔۔ ۔لیکن دل کی بات یہ ہے کہ دل سوشل میڈیا سے اٹھ چکا ہے ۔۔۔جی نہیں چاہتا کچھ  لکھنے لکھانے کو ۔۔۔ ۔۔۔۔۔۔۔ تنگ آ چکے ہیں کشمکش زندگی سے ہم  ٹھکرا نہ دیں  جہاں کو کہیں بے دلی سے ہم

##############################
https://web.facebook.com/abubakr.quddusi.3/posts/2552692834790025
حسین خوشبو تھے ...اور خوشبو لٹ گئی ...( رضی اللہ عنہ) ...ازقلم ، ابوبکر قدوسی  . وہ سب اپنے اپنے زمانے کےنبی تھے ، محض اپنے زمانے کے اور اپنی قوم کے نبی - لیکن اب کے اللہ نے ان کو بھیجا کہ جو اس عمارت کی خشت آخر تھے اور انہی ہاتھ اپنا سندیسہ بھیجا ۔ اب یہ طے تھا  اب کوئی نہیں آئے گا ، اور اب یہ جو آ گئے ہیں تو جبرائیل بھی نہیں آئے گا  ایک روز بے برگ و بار پہاڑ کے پہلو میں غار میں جبرائیل اترے ، تنہائ میں مصروف فکر عبدالمطلب کے فرزند چونک پڑے ، کچھ ڈر سے گئے ، پہلی وحی کا نزول تھا  ..... "اقراء" ...... اور یہ ہی اعلان تھا کہ اب آسمان سے روح القدس ، جبرائیل ، فرشتوں کے سردار کسی  اور پر وحی لے کر نہیں اتریں گے  رب نے موتیوں کی ، اور جواہرات کی اس لڑی کا امام مقرر کر دیا کہ مقتدی پہلے سے آچکے تھے ، یہ محمد (صلی اللہ علیہ وسلم) تھے - سردار مکہ کے یتیم پوتے ، لیکن ازل تا ابد انسانیت کے فخر اور سب سے افضل - اک روز ساتھی کے ساتھ مدینے کے راستے میں نکلے ، بچے کھیل رہے تھے ، اک بچہ کچھ الگ سا تھا ، زیادہ پیارا، زیادہ "سوہنا " .... نبی کے قدم ٹھہر گئے ، بچہ بھی کھل اٹھا ، آپ آگے بڑھے کہ بچے کو پکڑ لیں ، بچہ آگے کو بھاگا ، کھیل ہی کھیل میں "پکڑن پکڑائ" شروع ہو گئی ...اور جب یہ کھیل نانا اور نواسے کا ہو تو تو دیر تک نواسہ ہی جیتتا ہے - جانتے ہیں کیوں ؟ ...نانا کا جی کب چاہتا ہے کہ نواسہ ہارے ..... پھر نواسہ نانا کو چمٹ گیا ، ساتھی روایت کرتا ہے کہ نانا نے ایک ہاتھ نواسے کی ٹھوڑی کے نیچے رکھا ، چوما اور پھر صاحب وحی نے کہا کہ جو اپنی مرضی سے نہیں بولتے : "حسین مجھ سے ہے اور میں حسین سے ہوں ، یا اللہ تو اس سے محبت کر جو حسین سے محبت کرتا ہے ، حسین نواسوں میں سے ایک نواسہ ہے " اور پھر ان سے یوں محبت ہوئی کہ مثال نہ ملی - اس روز مومنوں کے امیر عمر رضی اللہ عنہ بہت مصروف تھے کہ حسین چلے آئے ، مصروفیت دیکھ کر جو پلٹے تو امیرالمومنین کو خبر ہو گئی: "حسین بیٹا کیوں واپس چل دئیے؟" سید نے کہا "آپ مصروف جو تھے" "ہمارے سر پر عزت کا جو تاج ہے وہ اللہ کے فضل کے بعد خاندان نبوت کی برکت سے ہی تو ہے.... "... اور حسن و حسین ، کریم ابن کریم تھے نجیب ابن نجیب تھے ، اصحاب رسول سے ملنے والے اس محبت کا ، پیار کا بدلہ اس روز دیا کہ جب باغی مدینے پر چڑھ دوڑے ، خلیفہ کے گھر کا محاصرہ کر لیا - سیدنا عثمان رضی اللہ عنہ نے مگر سختی سے اپنے ساتھیوں کو مقابلے میں اترنے سے روک دیا - مگر حسین نہ رہ سکے -  تھے کس کے نواسے کہ جو بہادری کا استعارہ تھے - تلوار حمائل کی ، اور سیدنا عثمان ، کہ جو ان کے خالو تھے ، کی چوکھٹ سے آن لگے جگ تے توں جیویں  تے تیری آس تے میں جیواں جب تک سیدنا حسین اپنوں میں رہے ، مامون رہے ، مدینے میں رہے سر کا تاج تھے ، مکے میں گئے ماتھے کا جھومر ٹہرے ....حجاز کی رونق تھے اہل حجاز کی جان تھے-  لیکن ...... فرشتہ تو بہت پہلے آ گیا تھا ، صاحب وحی اس روز اشک بار تھے ، ایک ساتھی جو پاس آیا تو آنسو دیکھ کے تڑپ اٹھا ، پیغام بر آئے تھے ،خبر دے کر گئے کہ فرات کے کنارے خوشبو لٹ جائے گی ، حسین شیہد ہو جائیں گے .... کہا بھی یہی تھا نا کہ "حسن و حسین دنیا میں میری خوشبو ہے " سیدنا حسین عراقیوں میں چلے آئے ، کوفے کی بےوفا مٹی نے ان سے بھلا کیا وفا کرنا تھی .... ایک روز ایک کوفی عبداللہ بن عمر (رض) سے سوال کر بیٹھا کہ حالت احرام میں مچھر کو اگر مار لیا .....؟ بے ساختہ کہہ اٹھے کہ  "عراقیوں نے حسین کے خون کو بہا لیا اور مچھر کی فکر میں ہیں " - کوفہ آ گیا ، خطوں کی بوریاں کھل گئیں ، لیکن کوفی سب بھاگ گئے ، صاف مکر گئے ، سید کے لیے تکلیف دہ معاملہ ہو گیا ، امیر معا ویہ رضی اللہ عنہ نے اک بار ان کو خط لکھا تھا ، ذھبی نے اپنی تاریخ میں نقل کیا ہے کہ امیر (رض) نے لکھا تھے : "حسین ! ان عراقیوں کو آپ آزما چکے ، یہ وہی تو ہیں جنہوں نے آپ کے والد ، اور بھائی کے ساتھ بھی دھوکہ کیا تھا " اور جب سید بادشاہ کوفے کے جوار میں پہنچے تو ان کو معلوم ہو گیا کہ امیر کی بات سچ ہو گئی ... ان کے ساتھ اہل عراق نے دھوکہ کیا ، ان کو اس روز سیدنا علی کی بات یاد آئ ہو گی کہ "معاویہ تیرے ساتھ کھرے میرے کھوٹے ہیں" .... کرب وبلا میں اک ہنگام تھا اور ایسے میں سیدنا حسین نے تقریر کی ، مقتل حسین کا شیعہ مصنف روایت کرتا ہے کہ سید نے فرمایا: " ہم تمھاری مدد کو آئے ، تم نے ہم پر تلواریں سونت لیں ، تمہارا ناس ہو ، تم اس امت کے طاغوت ، حق سے منحرف ، کتاب اللہ کو پھینکنے والے ، سنتوں کو مٹانے والے اور پیغمبروں کی اولادوں کو قتل کرنے والے ہو " ....سید عرب ، جگرگوشہ رسول نے اپنے قاتلوں کی امت کو خبر کر دی.....کہ جنہوں نے پیغمبروں کی اولاد کو قتل کرنا تھا........ سورج چمک رہا تھا ، تلوار چل رہی تھی نہ جانے کس کی چمک زیادہ تھی تلوار کی یا سورج کی ......تلوار اٹھی ، جھکی ، چلی .............اور خوشبو لٹ گئی .........حسین رخصت ہووے .....

##############################
https://web.facebook.com/abubakr.quddusi.3/posts/2556134291112546
اعتدال بلا شبہ ایک مشکل معامله ہوتا ہے  - یہ ایسی کٹھن وادی ہے کہ خال ہی کوئی سلامت گذر پاتا ہے  , لیکن یہ ایسا ناممکن بھی نہیں کہ امر  محال ہو جائے ۔۔۔ سیدنا حسین رض ، سیدنا امیر معاویہ رض  اور یزید کے معاملے میں بیشتر سے بھی زیادہ لوگ اسی بے اعتدالی کا شکار ہیں ۔۔۔ سیدنا امیر معاویہ رض  کے بارے میں  بحث کا  دروازہ سردار جنت ، محبت رسول سیدنا حسن رض  نے اپنے عمل سے بند کر دیا تھا ۔۔۔۔اس کے بعد اگر کوئی شاہین بنے یا فاختہ اور اس پر ایک حرف بھی غلط بات کرے گا تو خرابی نامہ اعمال میں ہی آئے گی ۔۔ واقعہ کربلا اور یزید کے باب میں بھی بحث کا دروازہ آل حسین نے اپنے عمل سے بند کر دیا تھا ۔۔۔اب جس کا جی چاہے اپنے اعمال برباد کرے سو کرتا رہے ۔۔ اعتدال  قسمت سے نصیب ہوتا ہے ۔۔

##############################
https://web.facebook.com/abubakr.quddusi.3/posts/2558067650919210
جب کوئی آپ کی  تعریف کرے تو الله کی حمد اور استغفار کیا کیجئے ۔۔۔۔کہ کمال آپ کا ذاتی ہے ہی نہیں ۔  آپ تو جزو  بدن ہوتے سانس کے انعکاس پر بھی قادر نہیں ہیں ۔۔۔

##############################
https://web.facebook.com/abubakr.quddusi.3/posts/2557194507673191
کل جو کراچی کو آرٹیکل ١٤٩ اے کے تحت سندھ سے الگ کرنےکی تجویز سامنے آئی تو بلاول بھٹو کا جو ردعمل آیا وہ اس کے"مبینہ "  دادا کم نانا ذوالفقار علی بھٹو کی یاد دلا گیا - بلاول بھٹو نے  کہا کہ:   ایک اور  مشرقی پاکستان بن سکتا  ہے ، سندھو دیش کی صورت میں -  بھٹو صاحب نے بھی  مشرقی پاکستان بننے سے پہلے "ادھر تم ،  ادھر ہم " کی بات کی  تھی ..شائد لہجہ بھی یہی رہا ہو گا -  کراچی پیپلز پارٹی کے لیے سونے کی چڑیا ہے جس کو کسی صورت بھی وہ اپنے ہاتھ سے گنوانا نہیں چاہے گی -  اندازہ کیجئے کہ  ماہانہ سو ارب روپے کے  ٹیکس یہ کراچی سے اکٹھے کرتے ہیں جن میں سے صرف دس ارب روپے کراچی کو واپس ملتے ہیں ... باقی سب اندرون  سندھ یا جیبوں میں جاتے ہیں - اب کون جاہل چاہے  گا کہ کراچی کو وفاق کے زیر انتظام کیا جائے -  میں رات سے بلاول بھٹو کی بات سے یہی سوچ رہا ہوں کہ سندھ دھرتی تو ہو گئی مقدس ماتا کہ کبھی بھی اس کی انتظامی تقسیم کی بات کی گئی تو یہ لوگ مشتعل ہو اٹھتے ہیں  . یہ لوگ اصل میں سندھ دھرتی کے بھی سجن  اور وفادار نہیں .... کبھی اندروں سندھ جا کے دیکھئے غربت پر پھیلائے ہر دیوار و در سے برس رہی ہے - خود یہ جونکیں اسی "مقدس " سندھ دھرتی کا خون پی پی کے جوان ہوئی ہیں ...اب کراچی کو الگ کرنے کی صورت میں ان کے منہ کو لگا خون بند ہو جائے گا سو یہ منحوس  چوتھی نسل ایک بار پھر ملک کی سالمیت پر بات کر رہی ہے - ابوبکر قدوسی

##############################
https://web.facebook.com/abubakr.quddusi.3/posts/2563342393725069
رُکو تو تم کو بتائیں ، وُہ اِتنے نازُک ہیں کلی اَکیلے اُٹھائیں ، وُہ اِتنے نازُک ہیں کہا طبیب نے ، گر رَنگ گورا رَکھنا ہے تو چاندنی سے بچائیں ، وُہ اِتنے نازُک ہیں وُہ بادلوں پہ کمر ’’سیدھی‘‘ رَکھنے کو سوئیں کرن کا تکیہ بنائیں ، وُہ اِتنے نازُک ہیں وُہ نیند کے لیے شبنم کی قرص بھی صاحب کلی سے پوچھ کے کھائیں ، وُہ اِتنے نازُک ہیں بدن کو دیکھ لیں بادل تو غسل ہو جائے دَھنک سے خشک کرائیں ، وُہ اِتنے نازُک ہیں سیاہی شب کی ہے چشمِ غزال کو سُرمہ حیا کا غازہ لگائیں ، وُہ اِتنے نازُک ہیں وُہ دو قدم چلیں پانی پہ ، دیکھ کر چھالے گھٹائیں گود اُٹھائیں ، وُہ اِتنے نازُک ہیں کلی جو چٹکے تو نازُک ترین ہاتھوں سے وُہ دونوں کان چھپائیں ، وُہ اِتنے نازُک ہیں سریلی فاختہ کُوکے جو تین مُلک پرے شکایت اُس کی لگائیں ، وُہ اِتنے نازُک ہیں پسینہ آئے تو دو تتلیاں قریب آ کر پروں کو سُر میں ہلائیں ، وُہ اِتنے نازُک ہیں ہَوائی بوسہ دِیا پھول نے ، بنا ڈِمپل اُجالے ، جسم دَبائیں ، وُہ اِتنے نازُک ہیں وُہ گھپ اَندھیرے میں خیرہ نگاہ بیٹھے ہیں اَب اور ہم کیا بجھائیں ، وُہ اِتنے نازُک ہیں وُہ گنگنائیں تو ہونٹوں پہ نیل پڑ جائیں سخن پہ پہرے بٹھائیں ، وُہ اِتنے نازُک ہیں وُہ زیورات کی تصویر ساتھ رَکھتے ہیں یا گھر بلا کے دِکھائیں ، وُہ اِتنے نازُک ہیں کبوتروں سے کراتے تھے بادشاہ جو کام وُہ تتلیوں سے کرائیں ، وُہ اِتنے نازُک ہیں وُہ پانچ خط لکھیں تو ’’شکریہ‘‘ کا لفظ بنے ذِرا حساب لگائیں ، وُہ اِتنے نازُک ہیں گواہی دینے وُہ جاتے تو ہیں پر اُن کی جگہ قسم بھی لوگ اُٹھائیں ، وُہ اِتنے نازُک ہیں بس اِس دلیل پہ کرتے نہیں وُہ سالگرہ کہ شمع کیسے بجھائیں ، وُہ اِتنے نازُک ہیں وُہ سانس لیتے ہیں تو اُس سے سانس چڑھتا ہے سو رَقص کیسے دِکھائیں ، وُہ اِتنے نازُک ہیں شراب پینا کجا ، نام جام کا سن لیں تو جھوم جھوم سے جائیں ، وُہ اِتنے نازُک ہیں نزاکت ایسی کہ جگنو سے ہاتھ جل جائے جلے پہ خوشبو لگائیں ، وُہ اِتنے نازُک ہیں گھروندے ریت سے ساحل پہ سب بناتے ہیں وُہ بادلوں پہ بنائیں ، وُہ اِتنے نازُک ہیں جلا کے شمع وُہ جب غُسلِ آفتاب کریں سفیدی رُخ پہ لگائیں ، وُہ اِتنے نازُک ہیں شکار کرنے کو جانا ہے ، کہتے جاتے ہیں پکڑنے تتلی جو جائیں ، وُہ اِتنے نازک۔ ہیں

##############################
https://web.facebook.com/abubakr.quddusi.3/posts/2562660447126597
ایک احمق اپنے لکچر نمبر فلاں میں کہتا ہے کہ:  " اردو بولنے والا ہر بندہ اسحٰق جھالوی کو جانتا ہے ۔۔ابن تیمیہ کو کون جانتا ہے ۔۔؟ اب شیخ الاسلام  کون ہوا ؟؟؟" عرض کیا ہے :  مرزا غلام احمد کی شہرت آپ کے استاد جھالوی سے بڑھ کے ہے ۔۔۔اردودان حلقے سے بھی نکلتی ہوئی ۔۔۔مشورہ ہے اس کو بھی شیخ الاسلام قرار دے کے بیعت کر لیجئے ۔۔حضور نیم مولوی اور نیم مکینک صاحب ۔۔۔۔۔

##############################
https://web.facebook.com/abubakr.quddusi.3/posts/2563551070370868
کیا غیر نبی کے ساتھ علیہ السلام کا استعمال درست ہے ؟ ابوبکر قدوسی : اہل السنہ اور دیگر گروہوں میں اس معاملے میں اصولی اختلاف ہے - گو بہت سے ایسے افراد جو خود کو اہل السنہ سے جوڑتے ہیں وہ غیر نبی کے لیے اس لفظ کو استعمال کرتے ہیں اور بہت سے عام لوگ بھی بنا مسلہ جانے محض دوسروں کی تتبع میں اس روش پر گامزن ہیں ، لیکن سوال یہ ہے کہ کیا قران و سنت کی روشنی میں یہ درست ہے ؟ بلا شبہ اللہ نے قران میں نبی کریم صلی اللہ علیہ وسلم پر درود بھیجنے کا حکم دیا ، جس کی پاس داری ہر مسلمان پر فرض ہے - اسی طرح دوسرے انبیاء پر بھی قران میں سلام بھیجا گیا ہے - سو یہ کہا جا سکتا ہے کہ انبیاء پر درود سلام قران کا طریق اور اسلوب ہے -  اسی طرح احادیث میں بھی نبی کریم صلی اللہ علیه وسلم اور دوسرے انبیاء کے لیے صلوه و سلام کی راویات آتی ہیں -فتح الباری میں اور الشفا فی تعریف حقوق مصطفی از قاضی عیاض میں ہے : اللہ کے نبیوں اور رسولوں پر صلوه (درود ) بھیجو ، اللہ نے ان کو بھی معبوث فرمایا ، ایسے ہی جیسا کہ مجھے " اسی سبب فتح الباری میں امام ابن ہجر نے سیدنا عبد اللہ بن عباس کا یہ قول درج کیا ہے کہ صلاہ صرف نبی کریم کے لیے خاص ہے جب کہ دوسرے مسلمانوں کے لیے دعائے مغفرت کی جائے گی - عمر بن عبد العزیز نے جب سنا کہ بعض واعظین نے خوشامد کے واسطے امرائے حکومت کے لیے صلاہ کا استعمال کیا ہے تو آپ نے ایک تحریری حکم جاری کیا کہ یہ صرف انبیاء کا حق ہے ، دوسرے مسلمانوں اکے لیے صرف دعا کی جائے گی -  نبی کریم صلی اللہ علیہ وسلم کے بعد مسلمانوں نے کبھی بھی سیدنا ابوبکر اور عمر و عثمان کے لیے یہ صلاہ و سلام استعمال نہیں کیا -بلکہ عشرہ مبشرہ و دیگر صحابہ بارے بھی یہ مروج نہیں رہا - صرف ایک گروہ نے سیدنا علی اور ان کی فاطمی اولاد کے لیے اس کو رواج دیا - ان کے اس عمل کے پیچھے محض عقیدت اور محبت نہیں تھی بلکہ ان کا عقیدہ تھا -  اور یہ عقیدہ "امامت " کا عقیدہ تھا - جس میں یہ آئمہ کرام انہی صفات سے متصف تھے کہ جو انبیاء کی ہوتی ہیں - اگر یہ کہا جائے کہ بسا اوقات منصب امامت انبیاء کے مقام اور اختیارات سے بھی بڑھ رہا ہوتا ہے تو غلط نہ ہو گا -جیسا کہ ملا باقر مجلسی اپنی کتاب جلا العیون میں لکھتے ہیں : "انبیاء پر جب آفتیں آئیں تو انھوں نے رب علی کو پکارا، مصائب میں حضرت علی علیہ السلام کو پکارنا سنت انبیاء ہے" -  امامت کے بارے میں ان کی کتب میں بہت واضح اقوال درج ہیں ، کچھ ملاحظہ کیجئے : آئمہ انبیاءعلیہ السلام سے زیادہ علم رکھتے ہیں (بحارالانوار) مرتبہ امامت مثل مرتبہ نبوت کے ہیں۔ (حیات القلوب)  بحار الانوار میں تو کھل کے لکھا گیا : قال رسول الله (صلى الله عليه وآله وسلم): ما تكاملت النبوة لنبي في الأظلة حتى عرضت عليه ولايتي وولاية أهل بيتي ومثلوا له فأقروا بطاعتهم وولايتهم. رسول اللہ صلی اللہ علیہ وسلم نے فرمایا : عالم ارواح میں کسی نبی کو اس وقت تک نبوت نہیں ملی جب تک اس کے سامنے میری اور میرے اہل بیت کی ولایت پیش نہیں کی گئی اور یہ ائمہ ان کے سامنے پیش نہیں کئے گئے پس انہوں نے ان کی ولایت و اطاعت کا اقرار کیا تب ان کو نبوت ملی۔ ( بحار الانوار ص 281 جلد 26)۔ اس کے بعد اہل السنہ کے علاوہ دوسرے گروہ جب کسی غیر نبی کو "علیہ السلام " کہتے ہیں تو ان کے کہنے سے یہ واضح ہوتا ہے کہ وہ بھی ان کو بطور امتی ، بزرگ ، کے احتراما ایسا نہیں کہہ رہے ہوتے ، بلکہ وہ ان کو مامور من اللہ ، انبیاء سے افضل یا کم از کم برابر جان کے ایسا کہتے ہیں - سو ان کے اس عمل کی سمجھ آتی ہے اور اپنے "عقیدے کی بنا پر " وہ اس میں "حق بجانب " ہیں - اب سوال تو ان اہل السنہ سے ہے کہ وہ اپنے اس عمل کا کیا جواز پیش کرتے ہیں کہ وہ تو نوع انسانی میں صرف انبیاء کو مامور من اللہ سمجھتے ہیں ، انبیاء کے علاوہ کسی کو غیر معصوم نہیں سمجھتے ، انبیاء کے مقام سے بلند تو کیا برابر بھی کسی کو نہیں سمجھتے -  بعض افراد کا یہ کہنا کہ لغوی طور پر ایسا کہنے میں کچھ غلط نہیں ہے تو یہ موقف اس وجہ سے کمزور ہے کہ امت کا صدیوں کا تعامل اور اس کو بطور ایک اصطلاح کے استعمال کرنا ایسا غیر اہم نہیں کہ اسے نظر انداز کر دیا جائے -  اللہ تعالی کے ساتھ عز و جل کا استعمال لغوی طور نہیں اصطلاحا کیا جاتا ہے - ورنہ لغوی طور تو یہ نبی کریم صلی اللہ علیه وسلم کے لیے بھی کیا جا سکتا ہے - کیونکہ آپ " عزیز " بھی ہیں اور " جلیل " بھی - لیکن چونکہ اب یہ محض الفاظ اور صفات نہیں بلکہ ایک اصطلاح بن چکی جو اللہ کے لیے خاص ہے سو یہی معامله صلاه و سلام کا ہے - کہ امت کا صدیوں سے معمول ہے کہ صلی اللہ علیہ وسلم نبی کریم کے لیے ، " علیہ السلام " انبیاء کرام کے لیے ، رضی اللہ عنہ صحابہ کرام کے لیے اور رحمہ اللہ عام مسمانوں کے لیے ، بزرگوں کے لیے - سو اب یہ اصطلاحات ہیں نہ کہ محض لغوی مفھوم کے حامل بعض الفاظ کا مجموعہ - بعض لوگ صحیح بخاری اور دیگر معتبر کتب میں اس استعمال کو بطور دلیل پیش کرتے ہیں - تو صراحت ہے کہ یہ بات ثابت نہیں کی جا سکتی کہ ایسا مصنف نے خود کیا یا کسی کاتب کی اپنی ذاتی محبت کا نتیجہ ہے -  اہل السنہ میں ایک گروہ ہے جو ان الفاظ کا استعمال جایز سمجھتا ہے اور اس کے حق میں ان کے پاس بھی عمدہ اور مضبوط دلائل موجود ہیں کہ جن سے بظاہر صرف نظر نہیں کیا جا سکتا - بحث کو ترک کر کے اگر ان کی بات مان بھی لی جائے تو ان کا یہ عمل ایک خاص نقطۂ نظر کے تتبع میں کچھ مخصوص افراد کو ہی کیوں اس لفظ سے " عزت " دیتا ہے اور دعا - کیا آپ نے کبھی کسی سے "امام ابوبکر علیہ السلام " سنا ؟ یا "سیدنا عمر علیه السلام " سنا ہو ؟ آپ ان دوستوں سے بھی کوئی ایسی نظیر پیش نہ کر سکیں گے - سبب اس کا یہی ہے کہ یہ دوست اس کو ایک گروہ کی طرف سے دیے گئے رواج کے سبب استعمال کرتے ہیں نہ کہ ان دلائل کی بنا پر کہ جو اس کے جواز کے لیے پیش کیے جاتے ہیں - ان کے اس عمل کی توضیح صرف یہی کی جا سکتی ہے کہ جواز کے قائلین نے پہلے ایک عمل اختیار کیا اور پھر دلائل تلاش کیے گئے - دلائل یقینا موجود تھے لیکن  مرنے کے بعد بھی میری آنکھیں کھلی رہیں  عادت جو پڑ گئی تھی تیرے انتظار کی  سو عادت کا حصہ کبھی نہ بن سکا کہ دوسرے صحابہ کے ساتھ "علیہ السلام " کہا جائے -  ہمارے اس مضمون کا بنیادی نکتہ بھی یہی ہے کہ اس میں عرف کا اور صدیوں سے چلی آ رہی اصطلاح کا لحاظ کرنا ہی ہو گا ، جو اس کو انبیاء کے لیے خاص کرتی ہے -

##############################
https://web.facebook.com/abubakr.quddusi.3/posts/2564517296940912
دو الگ الگ باتیں ہیں ۔۔۔ایک یہ کہ سندھ میں مندر پر حملہ لوگوں کا مقامی اشو ہو سکتا ہے ،جہالت اور حماقت ہو سکتی ہے ۔ لیکن :  اسلام کا اس  سے کوئی تعلق نہیں ۔۔۔اسلام غیر مسلموں کی عبادت گاہوں کی حفاظت کرنے کا حکم دیتا ہے ۔۔ان کو نقصان پہنچنے پر ازالہ کرنے کی تاکید تک کرتا ہے ۔۔۔۔یاد کیجئے جب مصر  کے قبطیوں نے سیدنا عمر سے شکایت کی کہ گورنر نے ان کے بت کی ناک توڑ  دی ہے تو سیدنا عمر نے کہا تھا ۔۔۔گورنر صاحب ان۔ کو راضی کرو معافی مانگو ورنہ قصاص میں آپ کی ناک ۔۔۔۔۔۔۔ پھر گورنر کو ان سے معافی مانگ کے اپنی ناک بچانی پڑی تھی  لیکن :  آپ اگر کسی روشن خیال نامی مخلوق کو اس پر منہ پھاڑ  کے اسلام ، مولوی یا دین داروں کو برا کہتے دیکھیں ۔۔۔تو سہولت سے اس کی وال پر جائیں ۔۔اگر تو اس نے کبھی کشمیر پر بھارت کی ، فلسطین پر اسرائیل کی ، شام پر روس کی ، عراق افغانستان  پر امریکہ کی مذمت بارے کوئی ایک حرف بھی لکھا ہو تو ۔۔۔رعایتی نمبر دے دیجئے وگرنہ :  وہی تین حرف بھیج کے واپس آ جائیے ۔۔ ۔۔۔۔۔۔۔۔ حل لغات  : تین حرف ، مراد لعنت

##############################
https://web.facebook.com/abubakr.quddusi.3/posts/2564315946961047
اللہ تعالی کے ساتھ عز و جل کا استعمال لغوی طور نہیں اصطلاحا کیا جاتا ہے - ورنہ لغوی طور تو یہ نبی کریم صلی اللہ علیه وسلم کے لیے بھی کیا جا سکتا ہے - کیونکہ آپ " عزیز " بھی ہیں اور " جلیل " بھی - لیکن چونکہ اب یہ محض الفاظ اور صفات نہیں بلکہ ایک اصطلاح بن چکی جو اللہ کے لیے خاص ہے سو یہی معامله صلاه و سلام کا ہے - کہ امت کا صدیوں سے معمول ہے کہ صلی اللہ علیہ وسلم نبی کریم کے لیے ، " علیہ السلام " انبیاء کرام کے لیے ، رضی اللہ عنہ صحابہ کرام کے لیے اور رحمہ اللہ عام مسمانوں کے لیے ، بزرگوں کے لیے - سو اب یہ اصطلاحات ہیں نہ کہ محض لغوی مفھوم کے حامل بعض الفاظ کا مجموعہ - ۔۔۔۔۔۔۔۔۔۔۔۔۔ اس موضوع پر تفصیلی پوسٹ نیچے وال پر ملاحظہ کیجئے اور شیئر کیجئے

##############################
https://web.facebook.com/abubakr.quddusi.3/posts/2566328776759764
مجھ ابوبکر قدوسی کو کبھی کسی نے گالی دینے والا ، لعنت ملامت کرنے والا پایا ہے ؟  ۔ ۔لیکن :  آج دیکھ لیجئے :  بھاڑ میں گئی تہذیب ۔  یہ جو ہے نا مولوی سلمان حسنی ندوی انڈیا والا ۔۔۔مودی کا یار ۔۔۔ اس  پر الله کی لعنت ہو کہتا ہے:  "  بعض صحابہ ایسے تھے جنہوں نے عبد الله بن ابی والا رویہ اپنایا ۔۔۔۔"  ویڈیو برادر ابو اشعر نے کمنٹ میں لگا دی ہے  ، دیکھ لیجئے  کہ یہ جاہل ، منحوس اور  منافق کیا بکواس کر رہا ہے ۔۔۔۔۔۔

##############################
https://web.facebook.com/abubakr.quddusi.3/posts/2566221483437160
گو ہمارے لبرل دوست  پردے کو محض ایک قید سمجھتے ہیں اور عورت کے حقوق کے تحفظ کی  بات کرتے ہوے اس کی عصمت  کے  تحفظ کی کوئی صورت بھی نہیں بتا پاتے ..اگر کوئی  زیادہ ہی سوچ پائے تو ذہن نارسا کی پرواز "سیکس  کی آزادی " سے نہیں بڑھ پاتا -  اور اس بڑھوتی کے باوجود .....  آزاد سکس کے باوجود ....  گرل فرینڈ اور بوائے فرینڈ کلچر کے باوجود ..... اور ہاں آزاد جنسی تعلقات کی سہولت کے باوجود ..... حالت یہ ہے کہ وہاں کی ہر سولہویں عورت کا کہنا ہے کہ ان کی جنسی زندگی کا آغاز "زنا  بالجبر " سے ہوا - ہمارے لبرل حضرات کے یہ دعوی یا  مطالبہ تو اب اس حقیقت کشائی کے بعد بیچ چوراہے پڑا آخری سانسیں لے  رہا ہے -  لیکن سوال یہ پیدا ہو گیا ہے کہ کل خیبر پختونخواہ حکومت نے جو حجاب کا حکم جاری کیا ، اور بعد ازاں عورتوں کے ان " ہمدردوں " کے  شور محشر کے بعد واپس لے لیا ، اس کے بعد ہمارے یہ لبرل حضرات کس طرح عورت کے حقوق کی بات کر سکتے ہیں ؟ دیکھئے نا یورپ کی عورت تو کہہ اٹھی کہ اس کی جنسی زندگی کا آغاز "ریپ " سے ہوا ...اب آزاد جنسی معاشرے میں بھی عورت  ریپ ریپ اور صرف ریپ ہوتی ہے تو .....آزاد جنسی زندگی کا تجربہ تو تذلیل کی آخری انتہا کو چھو گیا ، رسوا ہو گیا .. لیکن !  کیا ہمارے ہاں کے عورت فروش ......  اوہ معذرت  روشن خیال دانش ور ، اپنے نظریے کی کمزوری تسلیم کریں گے یا پھر ضمیر کو رخصت دیے .... "عورت کی منڈی" قائم کرنے کا مطالبہ جاری رکھیں گے ؟؟؟ ابوبکر قدوسی

##############################
https://web.facebook.com/abubakr.quddusi.3/posts/2568619859863989
" آسمان تو سارا غار میں اتر آیا  " ابوبکر قدوسی  اک قطرہ ، بہت قیمتی قطرہ کہ آنسو نہیں جواہر ، لعل ، یاقوت ، مرجان ..جی جو چاہے کہیے لیکن کہاں کہا جائے ، کیسے کہا جائے کہ حق ادا ہو جائے  -  ہزار بار کا سنا قصہ ، کس نے نہ سنا ہو گا ، لیکن کبھی یوں سوچا کہ اس رات کا بہا یہ آنسو ..... ہزار سمندروں سے بڑھ کر تھا ، اور اس رات آسمان کا آسمان زمین پر اتر آیا تھا - دو مسافر اکیلے ، تنہا ، اپنی بستی کو چھوڑ کے نکلے - بستی کہ بستے بستے بستی ہے - ہاں بستی کوئی مٹی ، زمین ، پہاڑ اور پانی کے چشموں اور جھرنوں کا نام تو نہیں ہوتا - بستی تو انسان بساتے ہیں - اور انسان بستی سے جو رخصت ہو تو اجڑ جائے ،  بھلے سب سامان زیست ادھر ہی موجود رہ جائے - شِکر دوپہر دا بلدا سورج دھپ دا بھانبڑ تھاں تھاں مچے واء دا پتہ اک نہ ہلے جی تاریخ میں لکھا ہے کہ رات نہیں ، ایسی ہی ایک تپتی دھوپ میں مسافر رخصت ہوے - ایک محب ، ایک محبوب ، ایک طلب گار دوسرا مطلوب - دشمن کا خوف کہ بستی سے نکل کے ایک غار میں جا رکے - ساتھی نے اپنے صاحب کے واسطے زمین کو بستر کیا - کچھ ہاتھ سے کچھ پیار سے  زمین صاف کر کے کہا کہ : "آرام کیجئے "-  "ہاں ہاں ، ابھی ٹہریے کہ ہر طرف سوراخ سے ہیں ، کوئی موذی نہ آجائے " کمال  ہے نا کہ تاریخ ہمیشہ ایک سی رہتی ہے کہ سوراخ باقی رہ جائیں تو کوئی نہ کوئی " موذی"  آن ٹپکتا ہے ..سو سب سوراخ بند کیے ، زانو وا کیا اور عرض کیا کہ : دل کہندا دلبر نوں ملیۓ کی سوغات لے جائیے  تَن دا ماس نیناں دیاں سیخاں بُھن کباب بنائیے ابوبکر کے حضور اب ان کے زانو پر سر رکھے آرام کر رہے تھے کہ نگاہ اک سوراخ پر پڑی تو خیال آیا کہ کوئی موذی ادھر سے ہی نہ آ نکلے ..ہائے ابوبکر کو مگر کیا خبر کہ کوئی ایک موذی ہو تو فکر کیجئے ...موذی ہیں آج تک نکل رہے ہیں ، کون کون سا سوراخ بند کیجئے - تن ہمہ داغ داغ شد  پنبہ کجا کجا نہم  اب کوئی سامان رفو پاس نہ تھا کہ ابوبکر رفو گری کرتے - سو ایڑھی وہاں ٹکا دی - اور موذی ادھر ہی تھا ..جانے کالا بچھو یا سیاہ سنپولیا .. فطرت ہے کہ ڈستے ہیں ، سو ڈس لیا - ہزار برداشت کیا کہ جسم کانپ کانپ نہ اٹھے اور "یار " کی آنکھ نہ کھل جائے ..لیکن کب تلک ....؟  گو ابوبکر کی ٹانگ نہ ہلی لیکن درد نے رگوں کا لہو نچوڑ کے آنکھوں کے راستے بہا دیا اور ایک موتی محبوب کے رخسار پر آن گرا -  ہائے کیسا حسین لمحہ ہو گا کہ جب ابوبکر کی محبت نے آنسو بن کے دنیا کے سب سے حسین چہرے کو مس کیا ہو گا -  آنسو نے نیند کو رخصت دی اور کائنات کے تاج دار اٹھ گئے - کچھ حیرت سے سوال پوچھا تو ماجرا سن کے محبت سے اپنا لعاب دوست کی ایڑھی پر لگا دیا - دن گذر گئے غار کے مسافر اب مدینے کے تاج دار تھے - غریب الوطنی کے دن تمام ہوے اور اللہ کی نعمتیں گھٹا بن کے امڈ امڈ آئیں - پھر ایک تاروں بھری رات  آقا علیہ السلام کو یہ رات پھر یاد آئی -  آج مگر ساتھی کوئی اور تھا - ہاں اپنی محبوب بیوی کے ساتھ بیٹھے تھے کہ یہی رات یاد آئی - سیدہ عائشہ کے جی جانے کیا خیال آیا کہ آسمان پر روشن ستارے دیکھ کے پوچھ بیٹھیں کہ کسی کی نیکیاں ان تاروں سی بھی ہوں گی - آسمان کہ کہکشاؤں سے بھرا ، تارے کہ جیسے آج زمین پر اترا ہی چاہتے ہوں .....: " ہاں ! عمر کی نیکیاں ان تاروں کی طرح ہیں " مرضی کا جواب نہ ملے تو دل بجھ سا جاتا ہے ، سیدہ کو امید تھی کہ ان کے بابا کا نام آئے گا .... پھر سے ایک موہوم  امید کا دیا ٹمٹمایا : امید کہ لو جاگا غم دل کا نصیبہ  "کوئی اس بھی بڑھ کے ، کسی کی اس سے بھی زیادہ ؟؟؟"... سوچ مگر سوچ ہی رہ گئی ، بس یہی پوچھ پائیں کہ: " میرے والد پھر کہاں ہیں کہ آسمان تو عمر ہو گئے " "عائشہ ، ابوبکر کی تو ایک رات کی نیکیاں عمر کی عمر بھر کی نیکیوں سے بڑھ کے ہیں " - ایک دم جیسے آسمان روشن ہو گیا ، اور سارا کا سارا غار میں اتر آیا ... صلی اللہ علیہ وسلم .... ...................................... ..

##############################
https://web.facebook.com/abubakr.quddusi.3/posts/2568154366577205
کوئی احمق کو جا کے بتائے ۔۔۔کہ مدارس تمام کے تمام پرائویٹ سیکٹر نے بنائے ، لوگوں نے چندے سے بنائے ۔یونورسٹیاں حکومتیں بناتیں ہیں ۔گالی دینی ہے تو سیاسی حکومتوں کو دو ۔۔۔  اور ہاں تم دو چار بنا بھی لیتے تو کیا کر لینا تھا ۔۔۔۔؟ کرپٹ اشرافیہ اچھا ایسا کرو ۔۔۔اپنی یونیورسٹیوں میں کرپشن کرنے کی سائنس نامی مضمون بھی شروع کرو ۔۔۔

##############################
https://web.facebook.com/abubakr.quddusi.3/posts/2580491125343529
کوئی رنگ ،کوئی رُت ،کوئی شے​ ایک جگہ پر ٹھہرے، ۔............ تم نہ آئے تھے تو ہر چیز وہی تھی کہ جو ہے​ آسماں حدِّ نظر ، راہگزر راہگزر، شیشہ مَے شیشہ مے​ اور اب شیشہ مَے ،راہگزر، رنگِ فلک​ رنگ ہے دل کا مرے ،’’خون جگر ہونے تک‘‘​ چمپئی رنگ کبھی راحتِ دیدار کا رنگ​ سرمئی رنگ کہ ہے ساعتِ بیزار کا رنگ​ زرد پتّوں کا ،خس وخار کا رنگ​ سُرخ پُھولوں کا دہکتے ہوئے گلزار کا رنگ​ زہر کا رنگ ، لہو رنگ ، شبِ تار کا رنگ​ آسماں ، راہگزر،شیشہ مَے،​ کوئی بھیگا ہُوا دامن ،کوئی دُکھتی ہوئی رگ​ کوئی ہر لخطہ بدلتا ہُوا آئینہ ہے​ اب جو آئے ہو تو ٹھہرو کہ کوئی رنگ ،کوئی رُت ،کوئی شے​ ایک جگہ پر ٹھہرے،​ پھر سے اک بار ہر اک چیز وہی ہو کہ جو ہے​ آسماں حدِّ نظر ، راہگزر راہگزر، شیشہ مَے شیشہ مے ۔....فیض

##############################
https://web.facebook.com/abubakr.quddusi.3/posts/2578867198839255
سیدہ ، ہماری ماں : ابو بکر قدوسی ............... ہاں سیدہ اس روز گھر میں بیٹھی اپنے لباس کی پیوند کاری کر رہی تھیں جب ہرکارہ آیا - پرانا لباس ، تب جب اسلام کی سلطنت لاکھوں مربع میل سے باہر نکل چکی تھی - مومنوں کی ماں کہ جن کی عزت و حرمت پر مر مٹنے والے اب چار دانگ عالم پھیل چکے تھے - وہ مومنوں کی ماں گھر میں بیٹھی تھیں اور اپنے پرانے لباس کو پیوند لگا رہی تھیں - حیرت کی اس میں بھلا کیا بات ؟ ان کو جاتے سمے ان کے مالک ، ان کے شوہر نام دار ، اور ہمارے سب کے آقا نے کہا تھا کہ: عائشہ مجھ سے ملنے کی جلدی ہو اور ہمیشہ ساتھ رہنے کی آرزو تو نئے لباس کی طلب کی بجائے پیوند کو ترجیح دینا - سو اپنے محبوب شوہر سے ملاقات کی طلب اور ہمیشہ ساتھ کی آرزو ...کہ پیوند لگا رہی تھیں - روم کے شاہ نے ستر ہزار دینار مومنوں کی ماں کے لیے الگ سے بھجوائے - مقصد یہ تھا کہ مسلمان مجھ سے راضی ہو جائیں - سیدہ کو خادمہ نے آ کے بتایا - نظریں کپڑے پر رہیں کہ پیوند کی عمدہ سلائی ان ستر ہزار دیناروں سے کہیں زیادہ اہم رہی ہو گی - کہ کوئی جنت میں منتظر تھا - خادمہ کو حکم دیا کہ باہر گلی میں ڈھیر کر دو - اور حاجت مندوں میں تقسیم کر دو - کبھی ہم لاہور میں ایسی آوازیں سنا کرتے تھے - برا ہو جدید تھذیب کا کہ ہم سب نے دروازے بند کر لیے - بالو ، کڑیو ! چیز ونڈی دی لے جاؤ ... آج مدینے میں بھی ایسی آواز لگ رہی تھی ...اور لوگ چلے آ رہے تھے - ستر ہزار دینار بٹ گئے - خادمہ فارغ ہوئی ، تھکی ماندی اندر آئی - دیکھا کہ سیدہ ابھی بھی پیوند کاری میں مصروف .... "ایک دینار اپنے پیرہن کے واسطے رکھ لیا ہوتا " خادمہ کے لہجے میں افسوس تھا - "یہ جو پیوند کاری کی ہے نا ، ہفتے بھر کے لیے کافی ہے - ہفتہ گذر جائے گا تو اللہ اور دے دے گا " اسے کیا خبر کہ یہ پیوند نہیں ، محبوب سے محبت کا نشان تھا - خادمہ بولی کہ ایک درہم ہی رکھ لیا ہوتا کہ گھر میں گوشت پک جاتا ،مدت ہوئی ، میں بھی کھا لیتی - خادمہ نے جب اپنی بات کی تو سیدہ نے اتنا ضرور کہا کہ " پہلے کہا ہوتا " ......... رضی اللہ عنہا

##############################
https://web.facebook.com/abubakr.quddusi.3/posts/2582030748522900
قران کے ہوتے حدیث کی آخر " ضرورت" ہی کیا تھی ؟ ابوبکر قدوسی  انسان کو زمین پر اتارا گیا، لیکن کچھ ہی دن میں حضرت انسان نے وہی من مانی شروع کر دی جو جنت میں کر کے نکلا تھا - اب کی بار مگر یہ بغاوت تھی اور عقائد کے باب میں تھی - انسان نے اپنے خالق کو بھول کے نت نیے معبود بنا لیے ..کمال یہ ہوا کہ ایسے تمام معبود وہ تھے جن پر اللہ نے انسان کو قدرت اور فوقیت دی تھی - دیکھیے نا شجر ، ہجر ، جانور ، پانی ، آگ اور ہوا ، اللہ نے انسان کی سہولت کے لیے پیدا کیں ...ظاہر سی بات ہے جو شے انسان کے استعمال کے لیے ہو گی وہ اس کے مطیع ہی ہو گی ..لیکن انسان نے ہمیشہ "کمال " کیا سو اس بار بھی ان اشیاء کو اپنا معبود بنا لیا ، ذرا مزاج میں تلون آیا اور جی چاہا کوئی تبدیلی ہو ، معبود بھی نیا ہو تو اپنے مردہ بزرگوں کو خدا ٹہرا لیا - اللہ کہ انسان سے بے پناہ محبت کرتا تھا سو اس نے ان کی ہدایت کے لیے جابجا اور مسلسل انبیاء معبوث کیے - انبیاء آتے رہے ، انسان کبھی سنبھلتے رہے اور کبھی بگڑتے رہے - حتی کہ اللہ نے فیصلہ کر لیا کہ اب یہ سلسلہ موقوف کرنا ہے - اب کوئی نبی نہیں آئے گا - لیکن ضروری تھا کہ انسان پر اتمام حجت کر دیا جاتا - ایسا نہ ہو کہ روز قیامت کوئی انسان چہرے پر ہزار عذر سجائے کہہ اٹھے کہ ماضی کی امتوں کے لیے ہزاروں انبیاء آتے رہے ، لیکن ہم محروم رہے - جب محروم رہے تو سزاء کیونکر ہو ؟ سو اس سلسلے کو موقوف کرنے سے پہلے اللہ رب العزت نے آخری نبی بھیجے کہ جن کا نام نامی اسم گرامی محمد تھا -(صلی اللہ علیه وسلم ) اب جب نبی آخری تھا ، اور یہ فیصلہ کر لیا تھا کہ ان کے بعد کوئی نہیں آئے گا - اب آسمانوں سے جبرائیل کا آنا ختم ہوا تو لازمی تھا کہ پیغام ہدایت اور کتاب رشد بھی تمام تر اہتمام اور حفاظت کے ساتھ اترتی - سو جب قران نازل ہوا تو اس کی حفاظت کا وعدہ بھی ساتھ شامل ہوا -اللہ نے فرمایا : إِنَّا نَحْنُ نَزَّلْنَا الذِّكْرَ وَإِنَّا لَهُ لَحَافِظُونَ ہم نے اس ذکر کو نازل کیا اور ہم ہی اس کی حفاظت کرنے والے ہیں - یہ تو تھا حفاظت کا وعدہ اور اس کا سبب ہم نے بیان کر دیا کہ اب جبرائیل نے آسمانوں سے زمین کا سفر نہیں کرنا تھا - اس وعدے کے ساتھ انسانوں کو بھی کچھ ہدایات جاری کیں گئیں - وَمَا آتَاكُمُ الرَّسُولُ فَخُذُوهُ وَمَا نَهَاكُمْ عَنْهُ فَانتَهُوا ۚ وَاتَّقُوا اللَّهَ ۖ إِنَّ اللَّهَ شَدِيدُ الْعِقَابِ اپنے عذاب کی خبر دیتے ہووے ، اور محتاط رہنے کی ہدایت کرتے ہوئے اللہ نے انسان کو حکم دیا کہ رسول جو تم کو دیں لے لو ،اور جس شے سے منع کریں ان سے رک جاؤ - "اتاکم" کے مفھوم میں جو جامعیت ہے اس نے نبی کریم صلی اللہ علیه وسلم کے افعال ، اقوال سب کو سمیٹ لیا ہے - اس حکم کے ساتھ ساتھ نہایت محبت سے نصیحت بھی کر دی کہ لَّـقَدْ كَانَ لَكُمْ فِىْ رَسُوْلِ اللّـٰهِ اُسْوَةٌ حَسَنَةٌ دیکھئے ! اللہ کی انسان کے لیے کیسی کھلی محبت اس آیت میں جھلک رہی ہے - اب جب تسلسل سے ان آیات کو دیکھتے ہیں تو سوال تو پیدا ہوتا ہے کہ جب اسوہ رسول ہمارے لیے کامل ترین نمونہ ہے تو اسے محفوظ تو رکھا ہو گا ؟ اور جب محفوظ رکھا ہو گا تب ہی ہم اسے لے سکیں گے ، اختیار کر سکیں گے ، اپنا سکیں گے - یہ تو نہیں کہ عذاب کی وعید تو سنا دی کہ "جو نبی دے لے لو ...ورنہ عذاب شدید ہے " اور جب لینے نکلیں توپھر آواز آئے کہ نبی کا اسوہ ہی لینا ، کہ بہترین ہے ..لیکن میدان تحقیق میں نکلیں تو خبر ملے کہ کچھ محفوظ ہی نہیں ، میاں کیا ڈھونڈتے ہو .....وہ جو ذکر نازل کیا ، جس کی حفاظت کا وعدہ کیا ، اس کی کوئی تشریح بھی محفوظ نہیں .... انسان الجھ تو جائے گا - دوستو ! نبی کے یہ افعال ، الفاظ ، ہی ہیں جن کو اللہ نے قران میں اپنا لینے کا حکم دیا ہے - جو ایک ایک پل ، ہر ہر صورت میں محفوظ ہے ...اس کو ہی حدیث کہتے ہیں - جب اللہ نے ہم کو حکم دے دیا کہ وَمَا آتَاكُمُ الرَّسُولُ فَخُذُوهُ وَمَا نَهَاكُمْ عَنْهُ فَانتَهُوا نبی جو دیتے ہیں لے لو ، جس شے سے روکتے ہیں رک جاؤ - تو لازم تھا کہ اپنے رسول کو بھی حکم دیا جاتا کہ ہم مسلمانوں کی ہر دم رہنمائی کریں کہ کس سے قبول کریں اور کس سے رک جائیں - سو یہ قدم قدم پر رہنمائی کبھی اقوال کی صورت میں ہوئی اور کبھی افعال کی صورت میں - کبھی تحریر بھی کروایا اور کبھی محض تقریر کی صورت - سمجھنے کی بات ہے کہ نماز کے احکام ہوں یا زندگی گذارنے کے طریقے ، بچے کی پیدائش سے لے کر شاہدہ بیاہ اور کاروبار سے موت تک ، امور حکومت ہوں یا آپس میں معاشرتی برتاؤ ، ہر ہر معاملے میں قران میں اجمالی اور مختصر احکام دے دئیے گئے - اس کے بعد ہمیں حکم دیا کہ نبی جو دیتے ہیں لے لو ...اب کم ترین عقل کے مالک کے لیے بھی یہ بات سمجھنا مشکل نہیں کہ اس سے مراد کوئی مادی شے نہیں کہ پیالہ ، گنگھی ، سواری لے لو ..اس جملے سے مراد قران ان اجمالی اور مختصر احکام کی تشریح ہی ہے - اور جب قرانی احکام قیامت تک ہیں تو اس قران کی اس آیت کا یہ مفھوم محتاج بیان ہی نہیں رہتا بلکہ بہت واضح ہے کہ اس سے مراد قران کی نبوی شرح ہی ہے - میں ایک دو مثالوں سے بات مزید واضح کر دوں - قران میں ان خواتین کا ذکر ہے کہ جن سے نکاح جائز نہیں - جیسا کہ خالہ ، پھوپھی ، ماں ، بہن بیٹی وغیرہ ..لیکن کیا آپ اپنی بیوی کی سگی بھانجی سے ساتھ اس کی موجودگی میں نکاح کر سکتے ہیں ؟ یعنی خالہ اور بھانجی کو بیک وقت نکاح میں لا سکتے ہیں ؟ ظاہر ہے ایسا کرنا حرام ہے - لیکن قران میں اس حرام کا کوئی ذکر نہیں ، اس کے لیے آپ کو پلٹ کر واپس ادھر ہی آنا ہو گا کہ جہاں قران نے آپ کو کھڑا کیا تھا اور حکم دیا تھا کہ "نبی جو دیتے ہیں لے لو " ..نماز کا حکم قران میں جابجا ہے ، لیکن طریقہ آپ کو کہیں نہیں ملے گا ، نہ رکعات کی تعداد ، سجود کا ذکر ملے کا مگر کب کہاں کتنا ، کچھ خبر نہیں ..رکوع کا حکم ہے ، مگر کیفییت نہیں ملے گی - میت کی تدفین کس طرح کرنی ہے جلانا ہے دبانا ہے ، پھینکنا ہے ... آج کی بات کرتا ہوں کہ کھانے کے حرام اور حلال کے حوالے سے قران میں رہنماء اصول دے دیے گئے ہیں لیکن تفصیلات کے لیے آپ کو اسی قرانی حکم کے تحت کہ : " نبی جو دیتے ہیں لے لو " حدیث کی طرف آنا پڑے گا - پچھلے دنوں ایک صاحب ، کہ منکر حدیث ہیں ، سے ہمارے ایک دوست ابو یحیی نور پوری صاحب کی تحریر بحث چل نکلی --- حدیث کے مکمل انکار نے آخر ان صاحب کو اس حد تک لا کھڑا کیا کہ کہنے لگے کہ : "ہاں کتا کھانا حلال ہے ، کہ قران میں کہیں حرام قرار نہیں دیا گیا " مجبوری تھی کیا کرتے ؟ - جب ہم کہتے ہیں کہ حدیث ایک مکمل قانونی حیثیت بھی رکھتی ہے تو دوست خاصے جز بز ہوتیہ ہیں - لیکن جب ہم ان کے آگے اپنے سوال دھرتے ہیں تو راہ فرار کے سوا ان کے پاس کوئی راستہ نہیں ہوتا ، یا پھر آئمہ حدیث کے بارے میں دشنام ترازی اور جذباتی جملے بول کے عوام الناس کو گمراہ کرتے ہیں - دیکھیے ذرا اس قرانی حکم کی طرف آ جائیے اَلسَّارِقُ وَالسَّارِقَۃُ فَاقْطَعُوْآ اَیْدِیَہُمَا جَزَائً بِمَا کَسَبَا نَکَالاً مِّنَ اللہِ وَاللہُ عَزِیْزٌ حَکِیْمo(مائدہ۔ع:6) مسلمانو! مرد چوری کرے یا عورت چوری کرے تو ان دونوں کے ہاتھ کاٹ ڈالو یہ حد اللہ کی جانب سے مقرر ہے اور اللہ زبردست واقف ہے - قران نے صاف اور سیدھا حکم دے دیا - حاکم وقت تک اگر کوئی ایسا مقدمہ پہنچے گا تو اس پر لازم ہے کہ اس قرانی حکم پر عمل کرے - اب حدیث ہی ہے کہ جو اس حکم کی حد بندی بھی کرتی ہے ، وضاحت بھی کرتی ہے ، اور واضح قسم کی قانون سازی بھی کرتی ہے - بخاری کی حدیث ہے کہ ایک چوتھائی دینار کی چوری پر یہ حد لاگو ہو گی - اگر یہ حدیث نہ ہوتی تو محض ایک روپے کی چوری پر بھی ہاتھ کاٹ ڈالنا لازم ہو جاتا - یہاں ہم نے محض چند مثالیں درج کیں ہے ورنہ حدیث کے بغیر قدم قدم پر آپ کو ٹھوکریں لگیں گی - آپ کے لیے چلنا مشکل ہو جائے گا - پھر آپ جب اندھیرے میں گھر جائیں گے تو ٹامک ٹوئیاں ماریں گے مگر بے کار - بطور لطیفہ سنیے - کراچی کے ایک نئے "مجتہد " محمد شیخ صاحب نے قران میں سے نماز کا مکمل طریقہ ڈھونڈا ہے - فرماتے ہیں کہ اللہ نے قران میں کہا ہے وَ اتَّخِذُوۡا مِنۡ مَّقَامِ اِبْرٰہٖمَ مُصَلًّی ؕ. اورابراہیم کے کھڑے ہونے کی جگہ کو نماز کا مقام بناؤ۔ اس سے استدلال کرتے ہووے فرماتے ہیں کہ لیجئے یہ نماز کا طریقہ مل گیا کہ قران میں حکم دیا گیا کہ مقام ابراہیم میں جو امام ( کعبہ ) کھڑا ہوتا ہے اس کو مصلی بنانے کا جو حکم ہے ، اس کے طریقے کو فالو کرو اور نماز پڑھو ....(مفھوم ) حدیث سے انکار بندے کو کن کن مشکل راہوں کی راہروی کی مشقت میں ڈال دیتا ہے - بس حدیث کا انکار کرنا ہے بھلے اس کے لیے کتنا خود کو توڑنا پڑے - ان سے پوچھئے آج کے امام کا جو طریقہ ہے ، گزرے برسوں کے ائمہ کا تو وہ طریق نہ تھا ؟ آنے والے کل کی بھی کیا خبر --- پھر ماضی میں یہاں چار امام بھی رہے باری باری نماز پڑھی جاتی ، کس کا طریقہ درست رہا ہو گا --- حدیث کا انکار بسا اوقات اچھی خاصی مضحکہ خیز صورت بنا دیتا ہے مگر احباب مانتے نہیں - قصہ مختصر ! قرانی احکام کی تشریح و توضیح یہ سب صورتیں اور تفصیلات آپ کو نبی کریم صلی اللہ علیه وسلم ہی بتلائیں گے - کبھی الفاظ کی اور کبھی افعال کی صورت میں - اس رہنمائی کے بیان کو ہی حدیث کہتے ہیں - صرف ان چند مثالوں سے آپ اندازہ کر سکتے ہیں کہ اگر حدیث نہ ہوتی تو قران کے احکام پر عمل قریب قریب ناممکن ہوتا -

##############################
https://web.facebook.com/abubakr.quddusi.3/posts/2581139841945324
نی شہر بھمبور دیو کڑیو!  تساں نک وچ نتھ نہ پائیو ،  میں بھل گئی آں ،  تساں بھلنا نائی ،  تے یاری نال بلوچ نہ لائیو ،  لوگوں کا گمان ہوتا ہے کہ چھاؤں اچھی ہوتی ہے ، بہار سرور جان ہوتی ہے اور نخلستان تو جیسے  تپتی دھوپ میں خیال یار کی چادر ۔۔۔۔۔۔۔ لیکن صحرا کی دھوپ ، زندگی کی مشقتوں کے بیچ میں ۔۔۔۔ ایسے نخلستان ، خیال یار کی چادر ، اور مہربان چھاؤں ۔۔۔جان ہی لے جاتی ہے ۔۔۔ کہ  بندہ ہزار دقتوں سے مصائب سے دل لگاتا ہے ، تپتی دھوپ کے عشق کی جوت جگاتا ہے اور ایسے میں یہ ٹھنڈی پروا اسے تن آسان کرنے چلی آتی ہے ۔۔۔۔ اور ۔۔۔ پھر  دوبارہ سے من۔ کا صحرا آباد کرنا ، کڑی دھوپ سے جی لگانا کیسا مشکل ہوتا ہے ؟  سو !  جب کبھی تپتے صحراؤں میں مہربان نخلستان آ جائے یا وسیع گہرے سمندروں میں کوئی امید کا جزیرہ ۔۔۔ تو !  قبول  نہ کیجیو   ۔۔۔ کہ  لیلی بھی ہم نشیں  ہو تو محمل نہ کر قبول ابوبکر قدوسی

##############################
https://web.facebook.com/abubakr.quddusi.3/posts/2582030748522900
قران کے ہوتے حدیث کی آخر " ضرورت" ہی کیا تھی ؟ ابوبکر قدوسی  انسان کو زمین پر اتارا گیا، لیکن کچھ ہی دن میں حضرت انسان نے وہی من مانی شروع کر دی جو جنت میں کر کے نکلا تھا - اب کی بار مگر یہ بغاوت تھی اور عقائد کے باب میں تھی - انسان نے اپنے خالق کو بھول کے نت نیے معبود بنا لیے ..کمال یہ ہوا کہ ایسے تمام معبود وہ تھے جن پر اللہ نے انسان کو قدرت اور فوقیت دی تھی - دیکھیے نا شجر ، ہجر ، جانور ، پانی ، آگ اور ہوا ، اللہ نے انسان کی سہولت کے لیے پیدا کیں ...ظاہر سی بات ہے جو شے انسان کے استعمال کے لیے ہو گی وہ اس کے مطیع ہی ہو گی ..لیکن انسان نے ہمیشہ "کمال " کیا سو اس بار بھی ان اشیاء کو اپنا معبود بنا لیا ، ذرا مزاج میں تلون آیا اور جی چاہا کوئی تبدیلی ہو ، معبود بھی نیا ہو تو اپنے مردہ بزرگوں کو خدا ٹہرا لیا - اللہ کہ انسان سے بے پناہ محبت کرتا تھا سو اس نے ان کی ہدایت کے لیے جابجا اور مسلسل انبیاء معبوث کیے - انبیاء آتے رہے ، انسان کبھی سنبھلتے رہے اور کبھی بگڑتے رہے - حتی کہ اللہ نے فیصلہ کر لیا کہ اب یہ سلسلہ موقوف کرنا ہے - اب کوئی نبی نہیں آئے گا - لیکن ضروری تھا کہ انسان پر اتمام حجت کر دیا جاتا - ایسا نہ ہو کہ روز قیامت کوئی انسان چہرے پر ہزار عذر سجائے کہہ اٹھے کہ ماضی کی امتوں کے لیے ہزاروں انبیاء آتے رہے ، لیکن ہم محروم رہے - جب محروم رہے تو سزاء کیونکر ہو ؟ سو اس سلسلے کو موقوف کرنے سے پہلے اللہ رب العزت نے آخری نبی بھیجے کہ جن کا نام نامی اسم گرامی محمد تھا -(صلی اللہ علیه وسلم ) اب جب نبی آخری تھا ، اور یہ فیصلہ کر لیا تھا کہ ان کے بعد کوئی نہیں آئے گا - اب آسمانوں سے جبرائیل کا آنا ختم ہوا تو لازمی تھا کہ پیغام ہدایت اور کتاب رشد بھی تمام تر اہتمام اور حفاظت کے ساتھ اترتی - سو جب قران نازل ہوا تو اس کی حفاظت کا وعدہ بھی ساتھ شامل ہوا -اللہ نے فرمایا : إِنَّا نَحْنُ نَزَّلْنَا الذِّكْرَ وَإِنَّا لَهُ لَحَافِظُونَ ہم نے اس ذکر کو نازل کیا اور ہم ہی اس کی حفاظت کرنے والے ہیں - یہ تو تھا حفاظت کا وعدہ اور اس کا سبب ہم نے بیان کر دیا کہ اب جبرائیل نے آسمانوں سے زمین کا سفر نہیں کرنا تھا - اس وعدے کے ساتھ انسانوں کو بھی کچھ ہدایات جاری کیں گئیں - وَمَا آتَاكُمُ الرَّسُولُ فَخُذُوهُ وَمَا نَهَاكُمْ عَنْهُ فَانتَهُوا ۚ وَاتَّقُوا اللَّهَ ۖ إِنَّ اللَّهَ شَدِيدُ الْعِقَابِ اپنے عذاب کی خبر دیتے ہووے ، اور محتاط رہنے کی ہدایت کرتے ہوئے اللہ نے انسان کو حکم دیا کہ رسول جو تم کو دیں لے لو ،اور جس شے سے منع کریں ان سے رک جاؤ - "اتاکم" کے مفھوم میں جو جامعیت ہے اس نے نبی کریم صلی اللہ علیه وسلم کے افعال ، اقوال سب کو سمیٹ لیا ہے - اس حکم کے ساتھ ساتھ نہایت محبت سے نصیحت بھی کر دی کہ لَّـقَدْ كَانَ لَكُمْ فِىْ رَسُوْلِ اللّـٰهِ اُسْوَةٌ حَسَنَةٌ دیکھئے ! اللہ کی انسان کے لیے کیسی کھلی محبت اس آیت میں جھلک رہی ہے - اب جب تسلسل سے ان آیات کو دیکھتے ہیں تو سوال تو پیدا ہوتا ہے کہ جب اسوہ رسول ہمارے لیے کامل ترین نمونہ ہے تو اسے محفوظ تو رکھا ہو گا ؟ اور جب محفوظ رکھا ہو گا تب ہی ہم اسے لے سکیں گے ، اختیار کر سکیں گے ، اپنا سکیں گے - یہ تو نہیں کہ عذاب کی وعید تو سنا دی کہ "جو نبی دے لے لو ...ورنہ عذاب شدید ہے " اور جب لینے نکلیں توپھر آواز آئے کہ نبی کا اسوہ ہی لینا ، کہ بہترین ہے ..لیکن میدان تحقیق میں نکلیں تو خبر ملے کہ کچھ محفوظ ہی نہیں ، میاں کیا ڈھونڈتے ہو .....وہ جو ذکر نازل کیا ، جس کی حفاظت کا وعدہ کیا ، اس کی کوئی تشریح بھی محفوظ نہیں .... انسان الجھ تو جائے گا - دوستو ! نبی کے یہ افعال ، الفاظ ، ہی ہیں جن کو اللہ نے قران میں اپنا لینے کا حکم دیا ہے - جو ایک ایک پل ، ہر ہر صورت میں محفوظ ہے ...اس کو ہی حدیث کہتے ہیں - جب اللہ نے ہم کو حکم دے دیا کہ وَمَا آتَاكُمُ الرَّسُولُ فَخُذُوهُ وَمَا نَهَاكُمْ عَنْهُ فَانتَهُوا نبی جو دیتے ہیں لے لو ، جس شے سے روکتے ہیں رک جاؤ - تو لازم تھا کہ اپنے رسول کو بھی حکم دیا جاتا کہ ہم مسلمانوں کی ہر دم رہنمائی کریں کہ کس سے قبول کریں اور کس سے رک جائیں - سو یہ قدم قدم پر رہنمائی کبھی اقوال کی صورت میں ہوئی اور کبھی افعال کی صورت میں - کبھی تحریر بھی کروایا اور کبھی محض تقریر کی صورت - سمجھنے کی بات ہے کہ نماز کے احکام ہوں یا زندگی گذارنے کے طریقے ، بچے کی پیدائش سے لے کر شاہدہ بیاہ اور کاروبار سے موت تک ، امور حکومت ہوں یا آپس میں معاشرتی برتاؤ ، ہر ہر معاملے میں قران میں اجمالی اور مختصر احکام دے دئیے گئے - اس کے بعد ہمیں حکم دیا کہ نبی جو دیتے ہیں لے لو ...اب کم ترین عقل کے مالک کے لیے بھی یہ بات سمجھنا مشکل نہیں کہ اس سے مراد کوئی مادی شے نہیں کہ پیالہ ، گنگھی ، سواری لے لو ..اس جملے سے مراد قران ان اجمالی اور مختصر احکام کی تشریح ہی ہے - اور جب قرانی احکام قیامت تک ہیں تو اس قران کی اس آیت کا یہ مفھوم محتاج بیان ہی نہیں رہتا بلکہ بہت واضح ہے کہ اس سے مراد قران کی نبوی شرح ہی ہے - میں ایک دو مثالوں سے بات مزید واضح کر دوں - قران میں ان خواتین کا ذکر ہے کہ جن سے نکاح جائز نہیں - جیسا کہ خالہ ، پھوپھی ، ماں ، بہن بیٹی وغیرہ ..لیکن کیا آپ اپنی بیوی کی سگی بھانجی سے ساتھ اس کی موجودگی میں نکاح کر سکتے ہیں ؟ یعنی خالہ اور بھانجی کو بیک وقت نکاح میں لا سکتے ہیں ؟ ظاہر ہے ایسا کرنا حرام ہے - لیکن قران میں اس حرام کا کوئی ذکر نہیں ، اس کے لیے آپ کو پلٹ کر واپس ادھر ہی آنا ہو گا کہ جہاں قران نے آپ کو کھڑا کیا تھا اور حکم دیا تھا کہ "نبی جو دیتے ہیں لے لو " ..نماز کا حکم قران میں جابجا ہے ، لیکن طریقہ آپ کو کہیں نہیں ملے گا ، نہ رکعات کی تعداد ، سجود کا ذکر ملے کا مگر کب کہاں کتنا ، کچھ خبر نہیں ..رکوع کا حکم ہے ، مگر کیفییت نہیں ملے گی - میت کی تدفین کس طرح کرنی ہے جلانا ہے دبانا ہے ، پھینکنا ہے ... آج کی بات کرتا ہوں کہ کھانے کے حرام اور حلال کے حوالے سے قران میں رہنماء اصول دے دیے گئے ہیں لیکن تفصیلات کے لیے آپ کو اسی قرانی حکم کے تحت کہ : " نبی جو دیتے ہیں لے لو " حدیث کی طرف آنا پڑے گا - پچھلے دنوں ایک صاحب ، کہ منکر حدیث ہیں ، سے ہمارے ایک دوست ابو یحیی نور پوری صاحب کی تحریر بحث چل نکلی --- حدیث کے مکمل انکار نے آخر ان صاحب کو اس حد تک لا کھڑا کیا کہ کہنے لگے کہ : "ہاں کتا کھانا حلال ہے ، کہ قران میں کہیں حرام قرار نہیں دیا گیا " مجبوری تھی کیا کرتے ؟ - جب ہم کہتے ہیں کہ حدیث ایک مکمل قانونی حیثیت بھی رکھتی ہے تو دوست خاصے جز بز ہوتیہ ہیں - لیکن جب ہم ان کے آگے اپنے سوال دھرتے ہیں تو راہ فرار کے سوا ان کے پاس کوئی راستہ نہیں ہوتا ، یا پھر آئمہ حدیث کے بارے میں دشنام ترازی اور جذباتی جملے بول کے عوام الناس کو گمراہ کرتے ہیں - دیکھیے ذرا اس قرانی حکم کی طرف آ جائیے اَلسَّارِقُ وَالسَّارِقَۃُ فَاقْطَعُوْآ اَیْدِیَہُمَا جَزَائً بِمَا کَسَبَا نَکَالاً مِّنَ اللہِ وَاللہُ عَزِیْزٌ حَکِیْمo(مائدہ۔ع:6) مسلمانو! مرد چوری کرے یا عورت چوری کرے تو ان دونوں کے ہاتھ کاٹ ڈالو یہ حد اللہ کی جانب سے مقرر ہے اور اللہ زبردست واقف ہے - قران نے صاف اور سیدھا حکم دے دیا - حاکم وقت تک اگر کوئی ایسا مقدمہ پہنچے گا تو اس پر لازم ہے کہ اس قرانی حکم پر عمل کرے - اب حدیث ہی ہے کہ جو اس حکم کی حد بندی بھی کرتی ہے ، وضاحت بھی کرتی ہے ، اور واضح قسم کی قانون سازی بھی کرتی ہے - بخاری کی حدیث ہے کہ ایک چوتھائی دینار کی چوری پر یہ حد لاگو ہو گی - اگر یہ حدیث نہ ہوتی تو محض ایک روپے کی چوری پر بھی ہاتھ کاٹ ڈالنا لازم ہو جاتا - یہاں ہم نے محض چند مثالیں درج کیں ہے ورنہ حدیث کے بغیر قدم قدم پر آپ کو ٹھوکریں لگیں گی - آپ کے لیے چلنا مشکل ہو جائے گا - پھر آپ جب اندھیرے میں گھر جائیں گے تو ٹامک ٹوئیاں ماریں گے مگر بے کار - بطور لطیفہ سنیے - کراچی کے ایک نئے "مجتہد " محمد شیخ صاحب نے قران میں سے نماز کا مکمل طریقہ ڈھونڈا ہے - فرماتے ہیں کہ اللہ نے قران میں کہا ہے وَ اتَّخِذُوۡا مِنۡ مَّقَامِ اِبْرٰہٖمَ مُصَلًّی ؕ. اورابراہیم کے کھڑے ہونے کی جگہ کو نماز کا مقام بناؤ۔ اس سے استدلال کرتے ہووے فرماتے ہیں کہ لیجئے یہ نماز کا طریقہ مل گیا کہ قران میں حکم دیا گیا کہ مقام ابراہیم میں جو امام ( کعبہ ) کھڑا ہوتا ہے اس کو مصلی بنانے کا جو حکم ہے ، اس کے طریقے کو فالو کرو اور نماز پڑھو ....(مفھوم ) حدیث سے انکار بندے کو کن کن مشکل راہوں کی راہروی کی مشقت میں ڈال دیتا ہے - بس حدیث کا انکار کرنا ہے بھلے اس کے لیے کتنا خود کو توڑنا پڑے - ان سے پوچھئے آج کے امام کا جو طریقہ ہے ، گزرے برسوں کے ائمہ کا تو وہ طریق نہ تھا ؟ آنے والے کل کی بھی کیا خبر --- پھر ماضی میں یہاں چار امام بھی رہے باری باری نماز پڑھی جاتی ، کس کا طریقہ درست رہا ہو گا --- حدیث کا انکار بسا اوقات اچھی خاصی مضحکہ خیز صورت بنا دیتا ہے مگر احباب مانتے نہیں - قصہ مختصر ! قرانی احکام کی تشریح و توضیح یہ سب صورتیں اور تفصیلات آپ کو نبی کریم صلی اللہ علیه وسلم ہی بتلائیں گے - کبھی الفاظ کی اور کبھی افعال کی صورت میں - اس رہنمائی کے بیان کو ہی حدیث کہتے ہیں - صرف ان چند مثالوں سے آپ اندازہ کر سکتے ہیں کہ اگر حدیث نہ ہوتی تو قران کے احکام پر عمل قریب قریب ناممکن ہوتا -

##############################
https://web.facebook.com/abubakr.quddusi.3/posts/2581139841945324
نی شہر بھمبور دیو کڑیو!  تساں نک وچ نتھ نہ پائیو ،  میں بھل گئی آں ،  تساں بھلنا نائی ،  تے یاری نال بلوچ نہ لائیو ،  لوگوں کا گمان ہوتا ہے کہ چھاؤں اچھی ہوتی ہے ، بہار سرور جان ہوتی ہے اور نخلستان تو جیسے  تپتی دھوپ میں خیال یار کی چادر ۔۔۔۔۔۔۔ لیکن صحرا کی دھوپ ، زندگی کی مشقتوں کے بیچ میں ۔۔۔۔ ایسے نخلستان ، خیال یار کی چادر ، اور مہربان چھاؤں ۔۔۔جان ہی لے جاتی ہے ۔۔۔ کہ  بندہ ہزار دقتوں سے مصائب سے دل لگاتا ہے ، تپتی دھوپ کے عشق کی جوت جگاتا ہے اور ایسے میں یہ ٹھنڈی پروا اسے تن آسان کرنے چلی آتی ہے ۔۔۔۔ اور ۔۔۔ پھر  دوبارہ سے من۔ کا صحرا آباد کرنا ، کڑی دھوپ سے جی لگانا کیسا مشکل ہوتا ہے ؟  سو !  جب کبھی تپتے صحراؤں میں مہربان نخلستان آ جائے یا وسیع گہرے سمندروں میں کوئی امید کا جزیرہ ۔۔۔ تو !  قبول  نہ کیجیو   ۔۔۔ کہ  لیلی بھی ہم نشیں  ہو تو محمل نہ کر قبول ابوبکر قدوسی

##############################
https://web.facebook.com/abubakr.quddusi.3/posts/2583200041739304
ﺍﺑﻮﺑﮑﺮ ﮐﮯ ﮔﮭﺮﺍﻧﮯ ﮐﯽ ﺑﺎﻧﭩﯽ ﮨﻮﺋﯽ ﺧﯿﺮ :  ﺍﺑﻮﺑﮑﺮ ﻗﺪﻭﺳﯽ  ﮐﭽﮫ ﻟﻮﮒ ﺧﺎﺹ ﮨﻮﺗﮯ ﺍﻭﺭ ﮐﺒﮭﯽ ﮐﺒﮭﯽ ﺗﻮ ﮐﻨﺒﮯ ﮐﺎ ﮐﻨﺒﮧ ﮨﯽ ﺧﺎﺹ ﮨﻮ ﺟﺎﺗﺎ ﮨﮯ- ﺍﮔﺮ ﮐﻮﺋﯽ ﻧﮩﯿﮟ ﻣﺎﻧﺘﺎ ﺗﻮ ﺍﭘﻨﺎ ﮨﯽ ﻧﻘﺼﺎﻥ ﮐﺮﺗﺎ ﮨﮯ ، ﺍﻧﮑﺎﺭ ﮐﺎ ﮐﯿﺎ ﮨﮯ ﻟﻮﮒ ﺗﻮ ﺍﭘﻨﮯ ﺧﺎﻟﻖ ﮐﺎ ﺑﮭﯽ ﺍﻧﮑﺎﺭ ﮐﺮﺗﮯ ﮨﯿﮟ ، ﺟﻮ ﺍﻥ ﮐﻮ ﺭﺯﻕ ﺩﯾﺘﺎ ﮨﮯ ، ﺯﻧﺪﮔﯽ ﺍﻭﺭ ﺳﺎﻧﺲ ﺩﯾﺘﺎ ﮨﮯ -  ﻟﯿﮑﻦ ﮐﺒﮭﯽ ﺭﮎ ﮐﮯ ﺳﻮﭼﺎ ﮐﮧ ﮐﯿﺴﮯ ﻗﯿﺎﻣﺖ ﮐﮯ ﻭﮦ ﺗﯿﻦ ﺩﻥ ﮨﻮﮞ ﮔﮯ ﮐﮧ ﺟﺐ ﭼﮭﻮﭨﯽ ﺳﯽ ﺍﺳﻤﺎﺀ ﺑﻨﺖ ﺍﺑﯽ ﺑﮑﺮ ﭘﺘﮭﺮﻭﮞ ﭘﺮ ﭼﻞ ﮐﮯ ، ﻧﺸﯿﺐ ﺍﻭﺭ ﻓﺮﺍﺯ ﺳﮯ ﮔﺰﺭ ﮐﮯ ﻏﺎﺭ ﺛﻮﺭ ﻣﯿﮟ ﺗﺎﺭﯾﺦ ﮐﮯ ﺩﻭ ﻋﻈﯿﻢ ﻣﺴﺎﻓﺮﻭﮞ ﮐﻮ ﮐﮭﺎﻧﺎ ﭘﮩﻨﭽﺎﺗﯽ ﺭﮨﯽ ﮨﻮ ﮔﯽ - ﮐﯿﺴﺎ ﻣﺸﮑﻞ ﺳﻔﺮ ﺗﮭﺎ ﮐﮧ ﻣﮑﮯ ﻭﺍﻟﮯ ﺟﺐ ﺟﺎﻥ ﮐﻮ ﺁ ﻟﯿﮯ ، ﺍﺭﺍﺩﮦ ﮐﮧ ﺍﺏ ﻗﺼﮧ ﺧﺘﻢ ﮐﺮﻭ ، ﻧﺒﯽ ﮐﮯ ﻗﺘﻞ ﮐﺎ ﺍﺭﺍﺩﮦ ﮐﺮ ﻟﯿﺎ ، ﺍﯾﺴﮯ ﻣﯿﮟ ﺳﺎﯾﮧ ﺑﮭﯽ ﺳﺎﺗﮫ ﭼﮭﻮﮌ ﺩﯾﺘﺎ ﮨﮯ ، ﻟﯿﮑﻦ ﺍﺑﻮﺑﮑﺮ ﻧﮯ ﺳﺎﺗﮫ ﻧﮧ ﭼﮭﻮﮌﺍ - ﺭﺿﯽ ﺍﻟﻠﮧ ﻋﻨﮧ -  ﺍﻭﺭ ﮐﯿﺴﺎ ﻣﺒﺎﺭﮎ ﺳﻔﺮ ﺗﮭﺎ ﮐﮧ ﺟﺲ ﻣﯿﮟ ﺍﻣﺖ ﮐﮯ ﻟﯿﮯ ﺧﯿﺮ ﮨﯽ ﺧﯿﺮ ﻧﺎﺯﻝ ﮐﯽ ﮔﺌﯽ - ﺍﯾﺴﮯ ﮨﯽ ﺗﻮ ﻧﮧ ﮐﮩﻨﮯ ﻭﺍﻟﮯ ﻧﮯ ﮐﮩﮧ ﺩﯾﺎ ﺗﮭﺎ ﮐﮧ ﺍﺑﻮﺑﮑﺮ ﮐﮯ ﮔﮭﺮﺍﻧﮯ ﻭﺍﻟﻮﮞ ﯾﮧ ﺗﻤﮭﺎﺭﯼ ﻃﺮﻑ ﺳﮯ ﺍﻣﺖ ﮐﻮ ﺑﺎﻧﭩﯽ ﮔﺌﯽ ﮐﻮﺋﯽ ﭘﮩﻠﯽ ﺧﯿﺮ ﻧﮩﯿﮟ ..........  ﺳﯿﺪﮦ ﻋﺎﺋﺸﮧ ، ﮐﮧ ﺑﺎﻟﯽ ﻋﻤﺮ ﺗﮭﯽ ..ﮐﺒﮭﯽ ﺁﭨﺎ ﮔﮭﻮﻧﺪﮬﺘﮯ ﺁﻧﮑﮫ ﻟﮓ ﺟﺎﺗﯽ ، ﮐﺒﮭﯽ ﻧﺒﯽ ﮐﮯ ﺳﻨﮓ ﻓﺮﻣﺎﺋﺶ ﮐﮧ ﻣﯿﮟ ﻧﮯ ﺁﺝ ﮐﮭﯿﻞ ﺩﯾﮑﮭﻨﺎ ﮨﮯ ..ﺍﻭﺭ ﺭﺳﻮﻝ ﺑﮭﯽ ﺍﯾﺴﮯ ﺭﺣﻤﺖ ﻭﺍﻟﮯ ﮐﮧ ﻣﺤﺒﺖ ﺳﮯ ﻣﺴﮑﺮﺍﺗﮯ ﺭﻫﺘﮯ -  ﺍﮐﺜﺮ ﮐﮩﻨﮯ ﻭﺍﻟﮯ ﮐﮩﺘﮯ ﮨﯿﮟ ﮐﮧ ﻏﺰﻭﮦ ﺑﻨﯽ ﻣﺼﻄﻠﻖ ﻭﺍﻻ ﺳﻔﺮ ﺗﮭﺎ ، ﺧﻮﺩ ﺳﯿﺪﮦ ﻧﮯ ﺣﺪﯾﺚ ﻣﯿﮟ ﺳﻔﺮ ﮐﯽ ﻭﺿﺎﺣﺖ ﻧﮩﯿﮟ ﻓﺮﻣﺎﺋﯽ - ﮨﺎﺭ ﮔﻢ ﮐﺮ ﺑﯿﭩﮭﯿﮟ ، ﭨﻮﭨﺎ ﺍﻭﺭ ﮐﮭﻮ ﮔﯿﺎ - ﺩﻭﺩﮪ ﮐﺎ ﺟﻼ ﭼﮭﺎﭼﮫ ﺑﮭﯽ ﭘﮭﻮﻧﮏ ﭘﮭﻮﻧﮏ ﮐﮯ ﭘﯿﮯ - ﺳﯿﺪﮦ ﻧﮯ ﻓﻮﺭﺍ ﮨﯽ ﻧﺒﯽ ﮐﺮﯾﻢ ﺻﻠﯽ ﺍﻟﻠﮧ ﻋﻠﯿﮧ ﻭﺳﻠﻢ ﮐﻮ ﺧﺒﺮ ﺩﯼ - ﺁﭖ ﻧﮯ ﻗﺎﻓﻠﮧ ﺭﮐﻮﺍ ﻟﯿﺎ .. ﮨﺎﺭ ﮐﯽ ﺗﻼﺵ ﺷﺮﻭﻉ ﮨﻮﺋﯽ - ﺑﯿﺎﺑﺎﻥ ﻣﯿﮟ ﭘﺎﻧﯽ ﻧﮧ ﺗﮭﺎ ، ﮐﭽﮫ ﮨﯽ ﺩﯾﺮ ﻣﯿﮟ ﻗﺎﻓﻠﮯ ﻣﯿﮟ ﺑﯿﭽﯿﻨﯽ ﺳﯽ ﭘﮭﯿﻠﻨﺎ ﺷﺮﻭﻉ ﮨﻮ ﮔﺌﯽ .... ﺳﻮﭼﺘﮯ ﮨﻮﮞ ﮔﮯ ﮐﮧ ﺍﯾﮏ ﮨﺎﺭ ﮨﯽ ﺗﻮ ﮨﮯ ﺍﺏ ﭼﻠﻨﺎ ﭼﺎﮨﯿﮯ -  ﺳﯿﺪﻧﺎ ﺍﺑﻮﺑﮑﺮ ﮐﻮ ﺟﺐ ﻟﻮﮔﻮﮞ ﮐﯽ ﺷﮑﺎﯾﺖ ﭘﮩﻨﭽﯽ ﮐﮧ ﺣﻀﺮﺕ ﺁﭖ ﮐﯽ ﻟﺨﺖ ﺟﮕﺮ ﮐﮯ ﺳﺒﺐ ﮨﻢ ﺳﺐ ﯾﮩﺎﮞ ﺑﯿﭩﮭﮯ ﮨﯿﮟ ﺗﻮ ﺁﭖ ﺧﯿﻤﮧ ﺭﺳﻮﻝ ﮐﯽ ﻃﺮﻑ ﭼﻠﮯ ... ﺟﺐ ﻭﮨﺎﮞ ﭘﮩﻨﭽﮯ ﺗﻮ ﻧﺒﯽ ﮐﺮﯾﻢ )ﺻﻠﯽ ﺍﻟﻠﮧ ﻋﻠﯿﻪ ﻭﺳﻠﻢ ( ﺳﯿﺪﮦ ﮐﯽ ﮔﻮﺩ ﻣﯿﮟ ﺳﺮ ﺭﮐﮭﮯ ﺳﻮ ﺭﮨﮯ ﺗﮭﮯ - ﺍﺏ ﺳﯿﺪﻧﺎ ﺍﺑﻮﺑﮑﺮ ﺑﻮﻝ ﺑﮭﯽ ﻧﮧ ﺳﮑﺘﮯ ﺗﮭﮯ ﺍﻭﺭ ﻏﺼﮧ ﺑﮭﯽ ﺑﮩﺖ ﺗﮭﺎ ﮐﮧ ﺁﭖ ﮐﮯ ﮨﺎﺭ ﮔﻢ ﮐﺮ ﺩﯾﻨﮯ ﮐﮯ ﺳﺒﺐ ﻟﻮﮒ ﻣﺸﮑﻞ ﻣﯿﮟ ﭘﮍ ﮔﺌﮯ ﺗﮭﮯ - ﺍﺣﺘﯿﺎﻁ ﺳﮯ ﺁﭖ ﻧﮯ ﺷﺪﯾﺪ ﻏﺼﮯ ﮐﺎ ﺍﻇﮩﺎﺭ ﺑﮭﯽ ﮐﯿﺎ ﺍﻭﺭ ﺍﮨﺘﻤﺎﻡ ﺑﮭﯽ ﮐﮧ ﻧﺒﯽ ﮐﺮﯾﻢ ﺻﻠﯽ ﺍﻟﻠﮧ ﻋﻠﯿﮧ ﻭﺳﻠﻢ ﮐﯽ ﻧﯿﻨﺪ ﻧﮧ ﮐﮭﻠﮯ .........  ﻣﺴﻠﻤﺎﻧﻮﮞ ﮐﯽ ﺍﺱ ﻣﺸﮑﻞ ﮐﻮ ﺩﯾﮑﮫ ﮐﮯ ﺭﺏ ﺁﺳﻤﺎﻥ ﮐﻮ ﺗﺮﺱ ﺁ ﮔﯿﺎ ..ﺍﻭﺭ ﺁﯾﺎﺕ ﺗﯿﻤﻢ ﻧﺎﺯﻝ ﮨﻮﺋﯿﮟ .. ﮨﺎﺋﮯ ﮨﺎﺋﮯ ! ﻣﯿﮟ ﮐﮩﺘﺎ ﮨﻮﮞ ﮐﮧ ﻣﺤﺒﻮﺏ ﺧﺎﻭﻧﺪ ﺳﮯ ﻣﺤﺒﺖ ﮐﯽ ﺍﺱ ﺍﺩﺍ ﮐﻮ دیکھ  ﮐﮯ ﺍﻟﻠﮧ ﮐﻮ ﺁﺳﻤﺎﻧﻮﮞ ﭘﺮ ﺑﮭﯽ ﺍﭘﻨﯽ ﺑﻨﺪﯼ ﭘﺮ ﭘﯿﺎﺭ ﺁ ﮔﯿﺎ .. ﮨﺎﮞ ﮨﺎﮞ ﺳﯿﺪﮦ ﺍﻣﺖ ﭘﺮ ، ﮐﮧ ﺍﺱ ﺭﺣﻤﺖ ﮐﺎ ﺳﺒﺐ ﮨﻮ ﮔﺌﯿﮟ ... ﮐﯿﺴﺎ ﺿﺒﻂ ﺗﮭﺎ ﮐﮧ ﺳﯿﺪﻧﺎ ﺍﺑﻮﺑﮑﺮ ﻏﺼﮯ ﮐﮯ ﻣﺎﺭﮮ ﮐﻤﺮ ﻣﯿﮟ ﮐﭽﻮﮐﮯ ﻟﮕﺎ ﺭﮨﮯ ﺗﮭﮯ ، ﺳﺮﮔﻮﺷﯿﻮﮞ ﻣﯿﮟ ﻧﺎﺭﺍﺽ ﮨﻮ ﺭﮨﮯ ﺗﮭﺎ ..ﺍﻭﺭ ﺁﭖ ﺳﺐ ﺑﺮﺩﺍﺷﺖ ﮐﯿﮯ ﺟﺎ ﺭﮨﯽ ﺗﮭﯿﮟ ﮐﮧ ﻣﺤﺒﻮﺏ ﮐﯽ آنکھ  ﻧﮧ ﮐﮭﻞ ﺟﺎﺋﮯ ...ﺑﺲ ﺁﺳﻤﺎﻥ ﭘﺮ ﺭﺏ ﮐﻮ ﭘﯿﺎﺭ ﺁ ﮔﯿﺎ - ﻣﺤﺒﺖ ﮐﯽ ﯾﮧ ﺍﺩﺍ ﺍﯾﺴﯽ ﭘﺴﻨﺪ ﺁﺋﯽ ﮐﮧ ﺳﮩﻮﻟﺖ ﮐﺎ ﻧﺰﻭﻝ ﮨﻮ ﮔﯿﺎ - ﺍﺳﯿﺪ ﺭﺿﯽ ﺍﻟﻠﮧ ﻋﻨﮧ ﮐﮧ ﺟﻮ ﮨﺎﺭ ﮈﮬﻮﻧﮉ ﺭﮨﮯ ﺗﮭﮯ ، ﺍﺏ ﺧﻮﺵ ﺧﻮﺵ ﯾﮩﯽ ﮐﮩﺘﮯ ﭘﮭﺮ ﺭﮨﮯ ﺗﮭﮯ :  "ﺍﮮ ﺍﺑﻮﺑﮑﺮ ﮐﮯ ﮔﮭﺮﺍﻧﮯ ﻭﺍﻟﻮﮞ ! ﻣﺴﻠﻤﺎﻧﻮﮞ ﮐﮯ ﻟﯿﮯ ﯾﮧ ﺗﻤﮭﺎﺭﯼ ﭘﮩﻠﯽ ﺑﺮﮐﺖ ﺗﻮ ﻧﮩﯿﮟ ، ﺗﻤﮭﺎﺭﮮ ﺗﻮ ﺑﮍﮮ ﺍﺣﺴﺎﻥ ﮨﯿﮟ "  ﺭﺿﯽ ﺍﻟﻠﮧ ﻋﻨﮩﺎ

##############################
https://web.facebook.com/abubakr.quddusi.3/posts/2586013491457959
یونیورسٹیوں ، سکولوں میں مسلسل اموات ..... ایک انتہائی تکلیف دہ اور خطرناک صورت حال تعلیمی شعبے میں سامنے آ رہی ہے ۔۔۔وہ یہ کہ یونورسٹی اور کالجز کے استاد اپنی ہی طالب علم لڑکیوں سے مراسم استوار کرنے کو کوشش کرتے ہیں ۔ اس کے لئے وہ ان معصوم صفت بچئیوں کو کئی طریقوں سے بلیک میل کرتے ہیں ۔ کبھی فیل کر کے ، کبھی ذہنی ٹارچر اور مسلسل تذلیل کے راستے ۔۔۔ ضرورت ہے کہ ان تعلیمی اداروں میں بیٹھے ان غول در غول درندوں سے بچوں کو محفوظ رکھا جائے ۔ ان کے ہاتھوں کو روکا جائے ۔ ابھی سندھ کی لڑکی نمرتا کے قتل کا معامله چل  رہا تھا کہ کل لاہور کی ایک یونورسٹی میں ایک لڑکی کی ہلاکت کی خبر آ گئی -اس سے پہلے لاہور کے سکول میں ایک بچے کی  استاد کے ہاتھوں قتل کی خبر بھی آئی - اسی طرح ملتان میں ایک استانی کے ہاتھوں بچی ماری گئی - یعنی صرف ایک ماہ میں ان عصری اور جدید اداروں میں چار ہلاکتیں ہو گئی ہیں - جب کہ جنسی تشدد کی کہانیاں کم ہی منظر عام پر آتی ہیں - سوال یہ ہے کہ اس معاملے کی روک تھام کیسے ہو سکتی ہے ؟ اس معاملے کا سب سے افسوسناک پہلو یہ ہے کہ ہمارے ہاں کے  نام نہاد روشن خیال اور لبرل طبقات ، مدارس میں  ہونے والے واقعات کو اتنا بڑھا چڑھا کے پیش کرتے ہیں کہ ان کے پیچھے ان کے اپنے جرائم چھپ جاتے ہیں - مدارس میں ایسے واقعات کی شرح ان جدید اداروں سے کہیں کم ہے - ہم نہیں کہتے کہ مدارس بالکل ہی  پاک پوتر ہیں ، لیکن ان کے جرائم کو اپنی پناہ یا "شیلٹر " کے استعمال کرنے کا نتیجہ ہے کہ صرف ایک ماہ میں ان کالجز یونورسٹیوں میں چار اموات ہو گئیں اور عزتیں کتنی برباد ہوتی ہیں کوئی خبر ہی نہیں -

##############################
https://web.facebook.com/abubakr.quddusi.3/posts/2585163531542955
بلا شبہ عمران کی تقریر بہت عمدہ تھی ، اسلام کا اور کشمیریوں کا مقدمہ بہت عمدہ پیش کیا -ماننے کی بات ہے پچھلے کتنے ہی برسوں میں عالم اسلام کا کوئی لیڈر ایسا نہ کر  سکا - لیکن عمران خان نے  اپنی  تقریر کے آخر میں جو گفتگو کی  اس پر دو رائے آ سکتی ہیں ، ایک یہ کہ ایٹمی جنگ کی دھمکی خود پاکستان کے لیے نقصان دہ ہو سکتی ہے ،  ایٹمی جنگ کی دھمکی نہ دی جاتی -  دوسرے راۓ یہ کہ اس کے بنا اب کوئی گزارہ نہیں اور ایٹم بم کس لیے رکھے ہیں اور بنائے ہیں اگر ان کا ذکر نہیں کرنا - ایک بات جس پر خان صاحب کو مزید فوکس کرنا چاہیے تھا ، وہ کشمیریوں کا حق خود ارادیت تھا نہ کہ محض کرفیو کا خاتمہ ...اگر ایسا سوچ سمجھ کے کیا  گیا تو پھر قوم جان لے کہ ایک مزید پولینڈ کی قراداد پھاڑنے والا بھٹو خطاب کر کے گیا ہے ..... میں سمجھتا ہو برصغیر کے امن کے لیے اصل خطرہ مودی کی آر ایس ایس والی سوچ ہے نہ کہ  ایٹم بم کی دھمکی -اب یہ عالمی طاقتوں کو سوچنا ہو گا کہ دنیا کو اس خطرے سے کیسے نکالیں ؟

##############################
https://web.facebook.com/abubakr.quddusi.3/posts/2587258044666837
ایک ہفتے سے منکرین حدیث کے ایک گروپ میں مصروف ہوں ۔۔اپنے مزاج اور مصروفیت کے خلاف جا کے بحث میں مصروف ہوں  ۔۔اسی سبب فیس بک سے بھی دوری ہی ہے  ۔۔۔لیکن یار یہ منکر قوم بہت عجیب ہے ، عقل سے مسلسل حالت جنگ میں ہیں ۔بے چارے

##############################
https://web.facebook.com/abubakr.quddusi.3/posts/2588581121201196
امت مسلمہ کا دکھ :  میں نے عمران خان کی تقریر کی تعریف کی تھی ، ابھی بھی سمجھتا ہوں کہ ان حالات میں بہترین تقریر تھی لیکن سوال اگلا ہے اور امت مسلمہ کے سامنے یہ سوال منہ پھاڑے کھڑا ہے ۔  سوال یہ ہے کہ کیا ایسی تقریر بلکہ اس سے ہزار گنا بہتر تقریر امت کے زوال کو فتح  مندی میں بدل سکتی ہے ؟  یاد رکھیے اقوام متحدہ کے فورم پر اس سے بھی اچھی چند تاریخی تقریریں کی گئیں ۔ مدت تک ان کی بازگشت  ہوا کے دوش پر  ہمارے ساتھ رہی ۔۔  یاسر عرفات کی تاریخی تقریر ہو یا ہوگو شاویز کی ، کاسترو کی چار گھنٹے والی تقریر اور  قذافی کی انکشافات سے بھر پور تقریر ۔۔۔ ان سب کی تقاریر نے اک بار ہلچل تو پیدا کی ، ٹہرے پانی میں ارتعاش تو ہوا ۔۔۔۔۔لیکن کچھ ہی  دیر میں پانی ساکت ہو گیا بلکہ ٹہرا ہوا بدبودار پانی کہ جس پر کائی جمی  ہو ۔۔۔اور ان شان دار اور تاریخی تقریروں کے باوجود ان مقررین اور لیڈروں کی  قومیں مزید تذلیل کی وادیوں میں اتر  گئیں ۔ ہاں مگر اک  تقریر اور بھی ایسی یادگار رہی کہ جس کا چرچا ہوا ۔۔۔لیکن نتائج اس کے یکسر فرق تھے ۔۔ اس تقریر نے میزائلوں کے رخ موڑ دیے ، تیر واپس کمین گاہ کو  پلٹ گئے ۔۔۔تنی کمانیں زمین کو جھک گئیں ۔۔۔ یہ تقریر روسی لیڈر خروشچیف کی تھی ۔۔۔لہجہ ، دلائل ، انداز اور تلخی اس کی بھی ایسے ہی تھی ۔باڈی  لینگویج ممکن ہے کمزور لیڈروں کی زیادہ بہتر رہی ہو ۔۔۔لیکن فرق صرف طاقت کا تھا ۔۔۔۔ جی ہاں روس کی طاقت ، اسلحہ اور عسکریت نے اس کے لیڈر کی تقریر کو محض لفظوں کی بازیگری نہ رہنے دیا بلکہ حقیقتوں کا سمندر بنا دیا ۔۔۔جس میں سب خواب دشمنان غرق ہو گیے ۔ آج عمران خان کی تقریر پر تنقید کرنے والے اور تعریف  کرنے والے دونوں گروہ حقائق کے چور ہیں ۔  یاد رکھیے !  مقابلہ تقریروں کا نہیں طاقت کا ہے ۔۔اور امت مسلمہ کا مسلہ بھی عسکری کمزوری ہے ۔۔۔ ہمارے  وزیر اعظم جب توہین رسالت کا معاملہ ان  کو سمجھانے کی کوشش کر رہے تھے تو میں سوچ رہا تھا کہ   ۔ کمزوروں کےدلائل الفاظ ، جذبات اور باڈی لنگویج  ہوتے ہیں اور طاقت وروں کے میزائلوں کی نوک ۔۔۔۔ ابوبکر قدوسی

##############################
https://web.facebook.com/abubakr.quddusi.3/posts/2594157037310271
تن من۔ میرا پرزے پرزے ۔۔۔ جئیوں درزی دیاں لیراں ہووو  اپنے  موبائل سے کچھ بوجھ ہلکا کرتے کرتے یہ ویڈیو سامنے آئی اور دل پر ہزار من بوجھ چھوڑ گئی ۔۔۔ یہ ایک منٹ کی وڈیو بغداد میں ہونے والی صدام دور کی ایک کانفرس کی ہے ۔۔۔جس میں صدام حسین مرحوم بھی موجود تھے ۔۔۔اسی کانفرنس میں شہید (ان شا اللہ ) علامہ احسان الہی ظہیر نے ایک  تاریخی تقریر بھی کی ۔۔۔ جس نے صدام سے آہن پوش کی آنکھوں میں ستارے جگمگا دیے ۔۔۔  قاری عبد الباسط مرحوم کہ تلاوت قران میں ان کا ثانی کوئی نہ تھا ۔۔۔۔وہ بھی اسی کانفرنس میں تلاوت کر رہے تھے ۔

##############################
https://web.facebook.com/abubakr.quddusi.3/posts/2594053677320607
قران کی کوئی آیت "حسن ، ضعیف ، صحیح" وغیرہ کیوں نہیں ہے ؟ ابوبکر قدوسی  دوست کا سوال تھا کہ جب میرا اصرار تھا کہ حدیث بھی ایسے ہی محفوظ ہے جیسے قران - حدیث کے محفوظ ہونے پر میں پرسوں رات کو لکھ چکا ، تکرار مناسب نہیں لیکن اتنا ضرور لکھتا ہوں کہ حدیث کا محفوظ رکھنا اس لیے ضروری تھا کہ قران کی تشریح کا واحد سورس اور ذریعہ یہی ہے - بعض احباب  سنت کے تواتر عملی کو اس کی جگہ دیتے ہیں جو درست نہیں - اب سوال یہ ہے کہ  قران کی کوئی  آیت حسن ، ضعیف اور صحیح کی بحث  کی نذر کیوں نہیں ہوئی ،  جب کہ حدیث کی تمام تر  کتب  ایسے مباحث سے بھری ہوئی ہیں - بھائی بہت آسان سی بات ہے کہ جس کو نظر انداز کیا جاتا ہے - پہلے یاد رکھیے کہ حدیث کلام اللہ نہیں ، بشر کا کلام ہے ، حدیث قران کی شرح ہے خود قران نہیں ، حدیث شارح کے الفاظ ہیں بذات خود شریعت کا نزول کرنے والے کے الفاظ  نہیں - ہاں مگر حدیث کا ماننا لازمی اس لیے ہے کہ یہ قران کی وہ تشریح ہے جو خود اللہ کی بھیجی ہوئی ہدایات کی روشنی میں اللہ کے رسول نے کی - اللہ نے قران میں نبی کو حکم دیا کہ ہماری آیات کھول کھول کے بیان کر دو ، یہ واضح اشارہ ہے شرح کی طرف - پھر دوسری جگہ فرمایا کہ نبی ہماری  مرضی کے بغیر نہیں بولتے ، قران کی اس  آیت میں صاف صاف  کہہ دیا گیا کہ نبی کی ، کی گئی شرح اللہ کی مرضی کے بغیر نہیں ہے - اب آتے ہیں سوال کی طرف - اللہ نے کلام پاک کو محفوظ کرنے کا جو طریقہ اختیار کیا ، حدیث کے معاملے میں وہ اختیار نہیں کیا - نوٹ کرنے کی بات مگر یہ ہے کہ الگ الگ طریقوں کے باوجود دونوں کام اللہ نے انسانوں سے ہی کروائے -  میں آپ سے پوچھتا ہوں کہ  کیا قران کی حفاظت کے لیے اللہ نے آسمانوں سے کوئی فرشتے نازل کیے یا  خود اتر کے آئے ؟ آپ بھی کہیں گے کہ ایسا نہیں ہے بلکہ یہ کام انسانوں نے ہی کیا ہے - اور بھائی جب انسانوں کی محفوظ کی ہوئی ایک چیز کو آپ اللہ کا وعدہ تصور کرتے ہیں تو دوسری کے باب میں آپ کو کیوں ضرورت پیش آتی ہے کہ کہ اس کے لیے کوئی آسمان سے الگ سے اتر کے آئے - رہا قران کا صحیح ضعیف ، حسن  وغیرہ نہ ہونا ...بھائی شاید آپ جانتے نہیں کہ کبھی کسی دور میں جب قران مدون ہوا تھا کچھ ایسی ہی بحوث ہو چکی- کچھ  آیات پر ایسی ہی  بحثیں ہوئی تھیں، حتی کہ موجودہ صورت میں قران  ہو گیا اور اللہ کا وعدہ پورا ہوا  - خیر ان کا ذکر اس وقت طوالت کا سبب ہو گا  - بس میں یہی کہتا ہوں کہ کلام اللہ کا مقام ایک بندے کے کلام سے بلند تر تھا سو اس کا اہتمام اور انداز ذرا الگ سے تھا - اور یہ جو حدیث کے یوں درجات ہیں جو کسی دوست کو اس کے غیر محفوظ ہونے کی طرف سوچنے پر مجبور کرتے ہیں تو  برادر اسی بات کو ذرا دوسرے انداز سسے سوچئے -  ایک وقت تھا کہ جب حدیث کی تدوین کا عمل جاری تھا ، درست نا درست آپس میں اکٹھے ہونے کو تھے ، نئی نئی اقوام اسلام میں آ رہی تھیں ، کچھ سازشی بھی تھے ، کچھ تقوے کے مارے صوفی بھی - لاپرواہی سے حدیث بیان کر جاتے اور سازشی حدیث بنا بھی چھوڑتے سو ایسے میں حدیث کے محفوظ کرنے کا عمل شروع ہوا - بھائی یہ ہے نکتے کی بات کہ ایسے میں جو ائمہ کرام کی محنتیں تھیں ،  ان  کے بناء کردہ سخت ترین اصول تھے ، صحیح ، ضعیف اور حسن کی تقسیمیں تھیں ...وہ کس کا انتظام تھا ؟ کیا کوئی کہہ سکتا ہے کہ اللہ کی مشیت کے بغیر سب کچھ ہوا ؟ کوئی ایک آدھ دن کا قصہ تو نہ تھا ، کوئی دو چار برس کی کہانی تو نہ تھی ، برس ہا برس ایک نہیں بیسیوں ائمہ نے محنتیں  کیں ، ایک ایک بندے پر تحقیق کی ، اس  کی عادات و اطوار کو جانچا ، آپس میں ملاقاتیں چیک کیں ، قصہ مختصر ہر طرح کے احتمال کو دیکھا ، پرکھا ، جانچا اور اس کے بعد صحیح ضعیف کے فیصلے کیے - آپ کو کیوں یہ سادہ سی بات سمجھ نہیں آتی کہ یہ بھی اصل میں اللہ کا حدیث کو محفوظ رکھنے کا  ایک انداز اور اہتمام تھا -  دوست دوسروں پر اعتماد کرتے ہیں ، کبھی خود سے اس معاملے کو گہری نظر سے دیکھیں تو ان کو اللہ کا حفاظت کا وعدہ سچ ہوتا نظر آئے گا ....صرف ایک مثال دے کے بات ختم کرتا ہوں :... مشھور حدیث جس پر کل میں پوسٹ بھی کی کہ نبی کریم نے فرمایا کہ جو  مجھ پر جھوٹ باندھے وہ اپنا ٹھکانہ جہنم میں کر لے ......یہ حدیث متواتر ہے  .... چلتے چلتے کسی صوفی نے اپنی ضرورت کے واسطے اس میں ایک ایک اضافہ کر دیا کہ ..لیضل بہ الناس ....اس  اضافے سے بات یوں بن گئی کہ : "جو کوی مجھ پر اس لیے جھوٹ باندھے کہ لوگوں کو گمراہ کرے  اس کا ٹھکانہ جہنم ہے " بظاہر اس میں کیا غلط ہے ؟ لیکن آئمہ نے اس اضافے کی بھی نشاندھی فرمائی - جی ہاں ! یہ اضافہ موضوع قرار دیا گیا - موضوع کہتے ہیں من گھڑت کو ، حدیث کی اصطلاح میں یہ انتہائی گھٹیا  اور رذیل عمل ہے -  لیکن دوستو !  اتنی بظاہر چھوٹی سی بات پر اتنی گرفت جانتے ہیں کیوں ؟ اس لیے اس  طرح حدیث کو مان لینے سے ، نوٹس نہ کرنے سے  کوئی بھی اس کا یہ مطلب نکالتا کہ جی ہاں لوگوں کو گمراہ کرنے کے واسطے حدیث بنانا جہنمیوں کا  فعل  ہوا  ، لیکن اگر کوئی نیکی کی نیت سے ایسا کرے تو جائز ہے - جناب ! یہ تھا ائمہ کرام کی دقت نظر اور محنتوں کا انداز ...لیکن اصل میں یہ سب کیا تھا ؟ میرے بھائی اصل میں یہ اللہ کا انتظام ہے حدیث کو محفوظ رکھنے کا ...

##############################
https://web.facebook.com/abubakr.quddusi.3/posts/2595042650555043
اللہ آپ کو برکت دے

##############################
https://web.facebook.com/abubakr.quddusi.3/posts/2597966016929373
اسلامی  ممالک کا میڈیا اس وقت عالم کفر کا ہراول دستہ ہے ۔۔۔۔۔ ۔ ڈاکٹر ذاکر نائیک (حفظہ اللہ تعالیٰ) انبیاء کے راستے پر..... .....................  میڈیا کی (شیطانی) طاقت کا اندازہ ڈاکٹر ذاکر نائیک (حفظہ اللہ) کے بارے میں حالیہ پراپگنڈے سے لگایا جا سکتا ہے. ڈاکٹر صاحب کو بھارت میں حکومت پر قابض، انتہا پسند، دہشت گرد تنظیم نے حق گوئی اور ترویج اسلام کے جرم میں مختلف بہانوں سے دیس نکالا دے دیا ہوا ہے. ان پر الزام ہے کہ بنگلہ دیش میں کیفے حملے میں ملوث دہشت گرد انکی تقاریر سے متاثر ہوئے تھے. برطانیہ میں بھی انکے داخلے پر پابندی ہے کیونکہ انکا سابقہ وزیر اعظم بلئیر، جس آقا(جارج بش) کا "پوڈل"(کتے کی ایک نسل) تھا، ڈاکٹر صاحب نے اسے دہشت گرد کہہ دیا تھا اور نائن الیون کا ذمہ دار قرار دیا تھا. پھر ملائشیا نے انہیں اپنی مستقل شہریت دے دی. پر دشمنوں کو وہاں بھی انکا سکون سے بیٹھنا ایک آنکھ نہ بھایا اور انکے خلاف متعصبانہ پراپگنڈہ کر کے انہیں نکلوانے کی کوششیں جاری رکھیں. بھارت نے بطور مجرم انکے تبادلے کی باقاعدہ درخواست بھی دی جسے ملائشیا کی حکومت نے مسترد کر دیا. اس سب کے باوجود مخالفین حق تاک میں بیٹھے تھے اور ہچھلے ہفتے انہیں ایک سنہری موقعہ ہاتھ لگ گیا: ملائشیا میں "اسلامو فوبیا" کے موضوع پر تقریر کرتے ہوئے ڈاکٹر صاحب نے چین میں یغور مسلمانوں پر ریاستی جبر کی مذمت کی اور اس پر افسوس کا اظہار کیا کہ کئی مسلم ممالک مسلمانوں کی بجائے چین کی حمایت کر رہے ہیں. اسی دوران ملائشیا سے اپنی ملک بدری کے مطالبے کے تناظر میں ڈاکٹر صاحب نے فرمایا کہ دوسروں کو قبول کرنے کے معاملے میں ملائشیا کا کردار مثالی ہے. لیکن کچھ لوگ مجھے یہاں سے نکالنے کا مطالبہ کر رہے ہیں. میں تو یہاں پر "نیا مہمان" ہوں. اگر آپ مہمانوں کو نکالنا ہی چاہتے ہیں تو پہلے "پرانے مہمانوں" یعنی چینیوں کو نکالیں جو یہاں پیدا نہیں ہوئے بلکہ چین سے یہاں آ کر آباد ہوئے ہیں. انہوں نے مزید فرمایا کہ ہندو، جو یہاں انتہائی کم تعداد میں ہیں، انہیں بھارت میں مسلمانوں کو حاصل حقوق کی نسبت 100 گنا زیادہ حقوق حاصل ہیں. یہاں تک کہ وہ سیاسی معاملات میں ملائشیا کے وزیراعظم کی بجائے بھارتی وزیراعظم مودی کی حمایت کیلئے بھی آزاد ہیں (انکا اشارہ اپنی ملک بدری کے معاملے کی طرف ہی تھا). اب ان دو باتوں کو میڈیا نے اپنی روایتی دجالیت سے کام لیتے ہوئے نہایت غلط رنگ میں اچھالا اور یوں پیش کیا کہ گویا ڈاکٹر صاحب نے ملائشیا سے چینیوں کو نکالنے کا مطالبہ کر دیا ہے. مذید بہتان یہ لگایا گیا ہے کہ ڈاکٹر صاحب نے کہا کہ ملائشیا کے ہندو ملائشیا کی بجائے بھارت کے وفادار ہیں... اور یوں ڈاکٹر صاحب کو نسلی تعصب کا پرچار کرنے کے جرم میں ملائشیا سے نکالنے کا مطالبہ زور پکڑ گیا ہے.  اس پر ملائشیا کے تین وزراء نے مذمتی بیان دے کر ڈاکٹر صاحب کو ملائشیا سے نکالنے کا مطالبہ کر دیا ہے. یہ پراپگنڈہ اس قدر زور پکڑ گیا ہے کہ مہاتیر محمد تک کو یہ کہنا پڑا کہ ڈاکٹر صاحب نے ریڈ لائن کراس کی ہے. مہاتیر صاحب کی بیٹی نے کہا ہے کہ ڈاکٹر صاحب کے ریمارکس "ریسسٹ" ہیں اور یہ کہ انکے اپنے کئی رشتے دار چینی ہیں جسکی وجہ سے انہیں دکھ پہنچا ہے. ڈاکٹر صاحب نے کہا ہے کہ انکی باتوں کو غلط رنگ دیا گیا ہے، انکا یہ مطلب ہرگز نہیں تھا جو میڈیا میں پھیلایا جا رہا ہے. لیکن اسکے باوجود انہوں نے چینیوں کے جذبات مجروح ہونے پر ان سے معافی مانگ لی ہے. دیکھنا یہ ہے کہ ملائشیا کی حکومت اب انکے بارے میں کیا فیصلہ کرتی ہے. اگر انہیں ملک سے نکالا جاتا ہے تو حکومت کے مخالفین اسلام پسندوں کی اکثریت کو اپنے ساتھ ملا کر حکومت کے لئے مشکلات پیدا کر سکتے ہیں خواہ سیاسی پوائنٹ سکورنگ کے طور پر ہی سہی. پر اصل بات یہ ہے کہ یہ ممکن نہیں کہ آپ انبیاء کے طریقے پر دین کی دعوت دیں اور باطل آپکے راستے میں مشکلات کے پہاڑ نہ کھڑے کرے... اللہ تعالیٰ سے دعا ہے کہ ڈاکٹر صاحب کی مساعی کو مذید برکات سے نوازے اور شیطانی طاقتوں کو رسوا کرے. آمین (ڈاکٹر رضوان اسد خان) نوٹ: ایک مخلص مسلمان داعی کے حق میں گواہی ہمارا اجتماعی فریضہ ہے. اسے نبھانے میں ہمارا ساتھ دیں

##############################
https://web.facebook.com/abubakr.quddusi.3/posts/2597041077021867
گراس ہاپر سے " گراس شاپر"  تک اور لاکسٹ سے "لوکٹس " تک ۔۔۔۔انگریزی کا سفر ۔۔ اصل میں انہوں نے تو گراس ہاپر ہی بولا تھا ۔۔۔مگر پیچھے سے ابو یحیی نور پوری نے زور سے ۔۔۔۔شششش ۔۔۔۔ کی آواز لگا دی ۔۔۔اور گراس شاپر ہو گیا ۔۔۔۔۔ عربی پہلے نہیں آتی تھی اور مسلسل شہتیروں کو موصوف جپھے مارتے تھے ۔۔۔۔ان کی زبان سے صحابہ محفوظ ہیں نہ ائمہ ۔۔ان کا کمال ہے کہ جناب عربی زبان جانے بنا عربی اور اسلام کے آئمہ بارے انتہائی بری زبان بولتے ہیں ۔ آج خبر ہوئی کہ جناب کو  انگریزی بھی نہیں آتی ۔۔۔صاف ظاہر ہے کہ "علی بھائی " نے پنجابی میں انجینیرنگ کی ہے

##############################
https://web.facebook.com/abubakr.quddusi.3/posts/2602659543126687
تھائی لینڈ میں جج نے قتل کے پانچ مجرم بری کیے اور  حلف کے الفاظ سابق  بادشاہ کی تصویر کے سامنے حلف کے الفاظ دہراتے ہوے خود کو گولی مار لی ۔۔۔۔ یقینا اس جج پر " اوپر " کا دباؤ اتنا رہا ہو گا کہ وہ اپنا فیصلہ بیچنے پر مجبور ہو گیا ۔۔لیکن وہ اپنا ضمیر نہ بیچ سکا ۔۔۔ کاش پاکستان میں بھی ایسے جج ہوتے کہ ضمیر کی خلش کے ہاتھوں مارے جاتے ۔اور اس ملک میں انصاف سڑکوں پر دربدر نہ ہوتا ۔

##############################
https://web.facebook.com/abubakr.quddusi.3/posts/2602528129806495
ہر تمنا دل سے رخصت ہو گئی  اب تو آ  جا ، اب تو خلوت ہو گئیہر تمنا دل سے رخصت ہو گئی  اب تو آ  جا ، اب تو خلوت ہو گئی

##############################
https://web.facebook.com/abubakr.quddusi.3/posts/2634241556635152
یہ سکھوں سے دوستی نہیں بلکہ دشمنی ہے ۔۔۔ پنجاب اسمبلی میں خاتون رکن اسمبلی نے بابا گرو نانک کے جنم دن کو عام تعطیل قرار دینے کی قرار داد جمع کروائی ہے ۔۔۔۔ اقلیتوں کے حقوق کا تحفظ کسی  بھی مملکت کا فرض عین   ہے ۔۔۔ اس میں کسی بھی قسم کی کوتاہی ایک طرح کا جرم سمجھا جائے گا ۔۔۔۔لیکن یہ معاملہ اقلیتوں کے حقوق کا  نہیں بلکہ اکثریت کے حقوق کا ہے ۔۔۔ اقلیتوں کا یعنی سکھوں کا یہ حق ہے کہ وہ جس جگہ بھی ملازمت میں ہوں  ، ان کو اس دن چھٹی کی سہولت دی جائے ۔۔۔ لیکن جس کو بابا جی کے نام کا بھی علم نہیں ، نہ اس کا ان سے عقیدت کا کوئی رشتہ ہے اس کو آپ کیونکر پابند کر سکتے ہیں کہ وہ اس روز کاروبار بند کر کے بیٹھا رہے ۔۔ ہمارے انسانی حقوق کے نام نہاد " علم بردار " کسی بھی معاملے کو سمجھ داری سے حل کرنے کی بجائے ہمیشہ اس کو الجھا کے موضوع بحث اور متنازعہ بنا چھوڑتے  ہیں ۔۔۔اور بظاہر اقلیتوں کی ہمدردی کی آڑ میں اقلیتوں کی دشمنی کرتے ہیں ۔۔۔ یہ سکھوں سے ہمدردی اور دوستی نہیں بلکہ ان سے دشمنی ہے کہ ان کے نام پر لوگوں کو تنگ کیا جائے ۔۔۔اب جب ردعمل آئے گا تو مسائل سکھوں کو پیش آئیں گے ، مشکلیں ان کے لیے کھڑی ہوں گی ۔۔۔۔اور یہ نام نہاد انسانی حقوق کے  پرچارک اپنے حصے کے &£ ڈالر اور پاونڈ اکٹھے کر کے چلتے بنیں گے ۔۔۔۔ سکھوں کا اصل حق یہ ہے کہ ان کو اپنی عبادت ، اپنی تقریبات منانے کی مکمل آزادی ہو ، مکمل تحفظ دیا جائے ۔۔ان پر کسی قسم کا کوئی خوف نہ ہو ۔۔۔اور اسی حد تک ریاست کی ذمے داری ہے ۔۔۔ آخری بات ! سکھوں سے  کہیں زیادہ تعداد میں مسلمان دنیا کے  مختلف مغربی ممالک میں موجود ہیں ، لیکن ان کو ذاتی چھٹی یعنی کیمونٹی کی چھٹی تو ملتی ہے ۔۔۔لیکن یہ نہیں کہ بارہ ربیع الاول کو پورا امریکہ یا انگلینڈ بند کر دیا جائے ۔۔۔۔۔اسی طرح آسٹریلیا میں "کمیونٹی کی چھٹی" جیسی کوئی چیز وجود نہیں رکھتی۔۔۔۔  کرسچینز کے لئے مخصوص چھٹیاں ہیں، کوئین کے لئے ہیں، شیطان کی عبادت کا دن بھی چھٹی ھوتی ھے، شاپنگ کے لئے سال میں دو دن چھٹی ھوتی ھے، باقی کسی دوسرے مذھب کے لئے کوئی چھٹی نہیں ھوتی۔۔۔۔ بلاوجہ کوئی دن مخصوص سالانہ چھٹیاں، حتی کی ایسی چھٹیاں بھی یہاں ہیں کہ اکثریت کو اس دن کی اہمیت یا چھٹی کی وجہ کے متعلق کچھ علم نہیں ھوتا۔۔۔۔۔تو جب ان مغربی ممالک کی انسانی اقدار بچ رہتی ہیں تو ہمارے ہاں بھی کوئی ۔قیامت نہیں آ جائے گی ۔۔۔ اور یاد رکھیے یہ سلسلہ پھر رکے گا نہیں ۔۔۔۔دوسری اقلیتیں بھی پھر اتنی ہی اہم ہیں اور معزز ہیں ۔۔۔پھر آپ کو ان کے بزرگوں کے جنم دن پر بھی ان کو یہی حق دینا ہو گا ۔۔۔پھر آپ مرزا غلام احمد کا دن  منانے کے پابند ہوں گے  ۔۔۔اور ہاں چلتے چلتے ایک بات کہہ دوں ۔۔۔اسلام کا مزاج کسی بھی معزز ترین ہستی کے حوالے سے دن  منانے کا ہے ہی نہیں حتی کہ خلفائے راشدین کے دور میں انبیاء  کا نہ کوئی جنم دن منایا گیا اور نہ ہی وفات کا دن ۔۔۔۔۔ابوبکر قدوسی

##############################
https://web.facebook.com/abubakr.quddusi.3/posts/2633088000083841
یہ بے چارے جنسی گھٹن کا شکار ہیں ، اور اپنی اس گھٹن اور  فرسٹریشن کو ادب کے بہانے نکالتے ہیں ۔۔۔آپ کو سمجھ نہیں آئے گی لیکن میں سمجھاتا ہوں اس " مادر پدر آزاد " نظم میں جو کہانی بنی گئی ہے وہ صرف ایک جملے کو لکھنے کی آشا کے سبب ہے ۔۔۔وہ جملہ تب نکلتا ہے جب  اندر کا الحاد کسی تعفن زدہ بدرو کی طرح ابل ابل کے باہر آنے کو بے تاب ہوتا ہے ۔۔۔ مقصود ان لوگوں کا یہی ہوتا ہے کہ کسی طور مقدسات کی توہین کی جائے ۔۔۔جیسے اس بزعم خویش " شاعر " نامی مخلوق نے مقدس کتابوں کو آگ لگائی ہے ۔۔۔۔پڑھیے

##############################
https://web.facebook.com/abubakr.quddusi.3/posts/2637962989596342
کل جب ظہر کی نماز کو نکلا تو مسجد کی راہ میں ایک دکان کے پاس سے گذرا ۔۔۔ ان میں بہت سے قران کریم کی طباعت و تجارت کرتے ہیں ۔ ۔  میں جب دکان کے پاس سے گذرا تو کسی انڈین گانے کی آواز کان پڑی ۔۔۔ایک بار چونک کے دیکھا تو وہ صاحب  کاونٹر پر  کتابوں کے  سہارے موبائل ٹکائے صرف سن نہیں دیکھ بھی رہے تھے ۔۔۔۔ہاں وہ کوئی نوجوان نہ تھے بلکہ ڈھلتی عمر کے  پچاس کے پیٹے میں ہوں گے ۔۔۔۔۔ ان کی چھوٹی سی دکان میں ان کے تین اطراف قران اور سپارے تھے ۔۔۔  اوپر مسجد میں پہنچا تو یہی خیال دل  میں تھا کہ اس سے بدقسمت کون ہو گا کہ جو مسجد بنا لے اور اس مسجد میں بہت سے نمازیں پڑھنے والے جنت کے وارث بن جائیں اور بنانے والا جہنم کا ایندھن بن جائے ۔۔۔ اور ہم جو اسلامی کتابیں شائع کرتے ہیں اور وہ جو قران پڑھاتے ہیں ، خطبے دیتے ہیں ، مدارس میں تعلیم دیتے ہیں۔۔سب ہی نہایت نازک مقام پر ہوتے ہیں ۔۔۔ہمیں سب سے بڑھ کے اپنے اعمال پر توجہ کی ضرورت ہوتی ہے ۔۔اپنی نیت کی اصلاح کی ، ریاکاری سے بچنے کی  ضرورت ۔۔۔ اگر ہم  تدریس ، کتب کی اشاعت ، خطبوں اور تقریروں کو صرف مالی منفعت کا ذریعہ بنا لیں گے تو پھر منفعت تو  مل کے رہے گی مگر آخرت میں کوئی حصہ نہ گا ۔۔۔۔

##############################
https://web.facebook.com/abubakr.quddusi.3/posts/2643460222379952
" جا باہر مر " کھیل اعصاب کا ہوتا ہے اور جو جیتے وہی سکندر - نواز شریف کی طبیعیت ایک دم سے ہی زیادہ گر گئی اور طاقت کے مراکز کے اعصاب  بھی زمین بوس ہو گئے - اگلے روز  محترم بزرگ کا فون آیا ..ہماری طرح وہ بھی نواز شریف کے انتہائی ناقد ...لیکن کل تحسین کے ساتھ بولے کہ : "نواز شریف نے مجھے حیران کر دیا کہ کس  جرأت سے کھڑے رہے ....." لیکن ان کا  پوچھنا یہ تھا کہ اگر جیل میں نواز شریف جان سے گزر گئے تو کیا ہو گا ؟ میں نے عرض کی کہ کچھ  نہیں ہو گا ..محض چند روز ، جی محض چند روز اور پھر سکوت بلکہ سکوت مرگ کہ مسلم لیگ کی ازل سے یہی تاریخ ہے - اس پر ان کو حیرت ہوئی کہ ایسی دو ٹوک اور شدید رائے ... مگر میرا موقف تھا کہ آج کی بات  نہیں جب مسلم  لیگ بنی تھی ، تبھی سے یہ اشرافیہ کا کھیل رہی ہاں میں رکھیل نہیں کہہ رہا - اور اشرافیہ کی جماعتیں احتجاج جیسی " بدعات " سے دور ہوتی ہیں ....سو اگر نواز شریف کو "جیل میں اجل" آ جاتی ہے تو کچھ نہیں ہو گا ..... لیکن کھیل اعصاب کا ہوتا ہے ، جناب اعصاب کا .... اور اس کھیل میں نواز شریف کے پلیٹ لیٹس ہی نہیں  گرے بلکہ فیصلہ کرنے والوں کے حوصلے کے پلیٹ لیٹس بھی بیچ چرواہے گر گئے ہیں - شائد ان کو مسلم لیگ کی تاریخ سے آشنائی نہ تھی - ورنہ  شائد وہ  ابھی "چانس " لیتے ..... یا ممکن ہے کہ میاں نواز شریف کی بگڑتی حالت اور سر پر چڑھا آ رہا مولانا فضل الرحمان کا دھرنا مل کے ان کے لیے ڈراونا خواب بن کے ڈرانے آ گئے تھے اور وہ عدلیہ کہ جو ساہیوال کے قتل  عام کے مجرمین واسطے مہربان ماں کے سمان بنی ہوئی تھیں میاں صاحب کے لیے بھی مہربان دادی اماں بن گئیں ..... اب میاں صاحب کے  باہر جانے کے امکان واضح ہیں اور مہربان دادی اماں منہ میں پان چبائے اور ہونٹ لال کیے کہ رہی ہے : " جا باہر مر " ..............ابوبکر قدوسی

##############################
https://web.facebook.com/abubakr.quddusi.3/posts/2642418765817431
مثبت سوچا کیجئے ۔۔۔ہمیشہ منفی نہیں ۔۔۔ آپ کو ساہیوال میں قتل ہونے  والے وہ افراد تو نظر آتے ہیں کہ جو اپنی عمر کا بیشتر حصہ گزار چکے تھے ۔ مگر وہ معصوم  بچے دکھائی نہیں دیتے جن کو بچا لیا گیا کہ جن کے سامنے ابھی عمر کی بیسیوں منزلیں پڑی تھیں اور بہاریں جن کی منتظر تھیں ۔۔۔ شکریہ ۔۔۔ہمارے حکمران آپ سب کتنے مہربان ہیں ۔۔۔

##############################
https://web.facebook.com/abubakr.quddusi.3/posts/2645474615511846
رونے کو دل کررہا ہے

##############################
https://web.facebook.com/abubakr.quddusi.3/posts/2647830841942890
عمران خان سے بنیادی غلطی یہ ہوئی کہ انہوں نے اپنی سیاست کی بنیاد نفرت پر رکھی - اور نفرت بھی اسی قبیلے سے کہ جس کا وہ خود  اب حصہ ہیں -  جی ہاں ! ان کی جماعت کا ہر فرد سیاست دانوں سے شدید نفرت کا شکار ہے - بظاہر یہ سب کرپشن سے نفرت کے نام پر کیا گیا ، احتساب کی امید میں سب ان کے ہم راہ ہو لیے - محرومیوں کے مارے مایوس نوجوانوں کو ان  کی صورت میں امید کا ابھرتا سورج نظر آ رہا تھا - ایک حد کے اندر یہ سب  اچھا اور پر امید سا تھا - مجھے یاد ہے کہ جب ان کا دھرنا شروع ہوا تو میں خود بھی ان کی حمایت میں تھا لیکن میری سیاسی تربیت نے دل کو بہت جلد دور کر دیا اور دھرنے کے دنوں میں ہی مایوسی غالب آنے لگی - عمران خان واضح طور پر نفرت کی سیاست کو اختیار کر رہے  تھے - ان کی یہ بات تو درست تھی کہ شریف فیملی اور زرداری ٹولے کا احتساب ہونا چاہیے لیکن وہ احتساب کے نام پر نفرت کی فصل بو رہے تھے -  ان کو اندازہ ہی نہیں تھا  کہ اصل میں وہ  ہماری اس  "اشرافیہ "  کے دل میں موجود چھپی زبان بول رہے ہیں جو ہر دس سال بعد آتی ہے اور آ کے سیاست دانوں  کو اس ملک کے تمام مسائل کا مجرم بنا کے پیش کرتی ہے - اور خود ہیرو بن کے پھر دس سال ہم پر راج کرتی ہے -  اب عمران خان کو کون بتائے کہ جناب آپ بھی ایک سیاست دان ہیں اور آپ کے گرد جو افراد جمع ہیں وہی "گندے سیاست دان " ہیں جن سے آپ نے پانی پارٹی سے ہر نوجوان کو نفرت کرنا سکھائی ہے ...اب ہو گا یہ کہ جس روز آپ کو احساس ہو گا کہ سب کچھ غلط ہو گیا اور آپ واپسی کی راہ پر چلنے کی کوشش کریں اس روز یہ آپ کے ساتھی آپ کا "نامہ اعمال " بنے آپ کے گلے کا ہار ہوں گے - اور کوئی "عزیز ہم وطنوں" کا ترانہ پڑھ کے آپ کی پارٹی کا احتساب شروع کر رہا ہو... تب آپ  کو احساس ہو گا کہ کچھ ریزگاری ہی سہی جیب خالی نہ کی ہوتی ...ہاں یہ بھی ممکن ہے کہ آپ  کل کو کسی ایم آر ڈی کا حصہ ہوں اور موچی دروازے کے سٹیج پر بحالی جمہوریت کے لیے بلاول بھٹو اور مریم نواز کے ساتھ بزرگ لیڈر بنے بیٹھے ہوں ......  ہم ماضی میں یہ منظر دیکھ چکے ہیں ..مجھے یاد ہے کہ موچی دروازے کے ایم آر ڈی کے جلسے میں پیپلز پارٹی کی قیادت کے ساتھ بھٹو  کو پھانسی کے تختے تک پہنچانے والے سیاست دان سب مل  بیٹھے ہوے تھے ....سو اس نفرت کی سیاست کو ایک حد  سے مت گزرنے دیجئے ......ممکن حیا کوئی دوست کہے کہ یہ نفرت کی نہیں اصولوں کی جنگ ہے ..تو اتنا ہی عرض کروں گا کہ اگر خان صاحب کے یمین و یسار میں فردوس عاشق ، شیخ رشید ، فواد چوہدری ، جہانگیر ترین اور علیم خان جیسے لوگ نہ بیٹھے ہوتے تو ہم اس کو  اصولوں کی جنگ ہی  سمجھتے .... پس تحریر : تحریک انصاف کے صوبائی وزیر اسلم اقبال کا کہنا ہے کہ ہم مولانا فضل الرحمان سے دہشت گردوں کی طرح نپٹیں گے ..... ابوبکر قدوسی

##############################
https://web.facebook.com/abubakr.quddusi.3/posts/2649875088405132
چاند سے رات کے اس وقت۔۔۔۔ شائد ۔۔۔ صرف دیوار چین اور مولانا فضل الرحمن کا قافلہ دکھائی دے رہا ہے ۔۔۔۔

##############################
https://web.facebook.com/abubakr.quddusi.3/posts/2649751345084173
مجھے اس مرض کی کوئی دوا معلوم نہیں کہ پوسٹ کو سمجھے بنا تلخ نوائی شروع کر کے ذاتیات پر اتر آنا ۔۔۔محسوس کرتا ہوں کہ پوسٹ کے  ساتھ اس کی تفہیم بھی پیش کیا کروں ۔۔۔ کیونکہ بہت سے لوگ معمول کے فہم سے بھی محروم ہوتے ہیں ۔۔۔ اچھا کہنا یہ تھا کہ جو عمران خان پر تنقید کرتا ہے ، لازمی نہیں کہ وہ نواز  شریف کا حامی  ہو ۔۔۔اور ضروری بھی نہیں کہ جو نواز شریف پر نقد کرتا ہے ، وہ تحریک انصاف کا رکن  ہو ۔۔۔بھائی کوئی بندہ معقول اور سمجھ دار بھی تو  ہو سکتا ہے ۔۔۔۔

##############################
https://web.facebook.com/abubakr.quddusi.3/posts/2652505478142093
پاکستان اس وقت سماجی  اور سیاسی انصاف سے محروم ریاست ہے ۔ دکھ اس بات کا ہے کہ ہمارے ریاستی کارپردازوں کو اس بات کا احساس ہی نہیں کہ وہ ملک کو مسلسل نشیب کی طرف لے جا رہے ہیں ۔۔ کاش کوئی ان کو بتا سکے کہ تقدیر کے فیصلے اور قوانین اٹل ہوتے ہیں کسی " برہمن " کی خاطر بدل نہیں جاتے ۔۔۔۔۔۔

##############################
https://web.facebook.com/abubakr.quddusi.3/posts/2653556094703698
یہ کیسے شر پسند تھے ؟  کبھی کسی نے یہ منظر بھی دیکھے ہیں ؟  لاہور کا نیازی چوک ہے اس کو بتی چوک بھی بولتے ہیں ۔ یہاں سے گزرنے والی سڑک کو جی ٹی روڈ بولتے ہیں ۔۔  اس کے بیچو بیچ میٹرو کا ٹریک ہے ۔۔۔اب منظر  یہ تھا کہ اوپر پل پر عوام کا اژدھام ، دنوں سڑکوں پر بے تحاشا افراد جمع ۔۔۔۔ وہی جن کو کل تک بعض میڈیائی چمگادڑیں " دہشت گرد " کہہ رہے تھیں ۔۔۔ اس  بہت بڑے مجمعے میں میٹرو چل رہی تھی اور عافیت سے چل رہی تھی ۔۔۔کوئی شیشہ ٹوٹا نہ کوئی آگ لگی ، سٹیشن جلے نہ کوئی بس برباد ہوئی ۔۔املاک محفوظ ہی محفوظ ۔۔۔ اب سوال یہ ہے کہ اتنی تہذیب کس نے سکھائی ؟  کیونکہ پاکستان کی ہر سیاسی جماعت کے احتجاجی اجتماع کے ساتھ بربادی کی یادیں وابستہ ہیں ۔۔۔  آپ کو یاد ہو گا یوحنا آباد کے باہر میٹرو کی بربادی ۔۔ آپ کو تحریک لبیک والوں کے ہاتھوں ہنگامہ آرائی یاد ہو گی ۔۔۔۔۔کچھ تصویریں ۔۔ماضی کی ایک اور آج کو دو عدد ۔۔ذرا دیکھ لیجئے ۔۔۔۔۔  ۔۔۔ہاں تو بھائی !  آج ایسا کیا خاص تھا کہ میٹرو چلانے  والوں کو بھی اعتماد اور یقین تھا کہ مجمعے کے بیچ گاڑی چلا دو مامون رہے گی ، ہاں محفوظ رہے گی ۔۔۔۔ میرا سوال اس آفیسر سے ہے جو میٹرو چلانے یا بند کرنے کا فیصلہ کرتا ہے ۔۔۔۔ ہاں بھائی ! آپ کو کیوں یقین تھا کہ آپ کی بس کو کچھ نہیں ہو گا ۔۔۔۔۔ ابوبکر قدوسی

##############################
https://web.facebook.com/abubakr.quddusi.3/posts/2653848654674442
ینگ ڈاکٹرز کی ہڑتال ۔۔تصویر کا دوسرا رخ ۔۔۔۔ ابوبکر قدوسی  ۔۔۔ ینگ ڈاکٹرز کی ہڑتال بہت خطرناک مرحلے میں داخل ہو چکی ہے ۔۔آوٹ ڈور  کی بندش  سے بات آگے بڑھ کے ان ڈور  کی بندش تک پہنچ چکی ہے ۔۔۔ یعنی اب  وارڈز میں موجود مریض بھی کم کم دیکھے جا رہے ہیں ۔۔۔۔۔ ہم ، آپ اور سب ۔۔۔جب اس ہڑتال کے احوال پڑھتے ہیں اور سنتے ہیں تو ایک بار تو ان ڈاکٹرز پر شدید غصہ آتا ہے ۔۔۔لیکن آج ذرا ان کے مطالبات پر نظر تو کیجئے ۔۔۔۔آپ حیران ہو جائیں گے کہ ان کے مطالبات کوئی ایسے بھی  نامعقول نہیں ہیں ۔۔۔ ان کا ایک اہم مطالبہ یہ ہے کہ ہسپتالوں کو پرائویٹ نہ کیا جائے ۔۔۔اب اگر ٹھنڈے دل سے سوچا جائے تو اس احتجاج کا کا فائدہ مریض کو ہی ہے ۔۔ ۔۔۔ بطور مثال اس وقت اگر کوئی مریض پتے کا آپریشن کروانے ہسپتال میں جاتا ہے تو اس کا یہ کام تقریبا مفت ہوتا ہے اور اگر کچھ خرچ ہوتا بھی ہے تو واجبی سا ۔۔۔۔اگر ہسپتال پرائویٹ کر دیے جاتے ہیں تو یہ خرچ قریب ایک لاکھ تک پہنچ جائے گا ۔۔۔ہاں حکومت کو ریونیو خوب اکٹھا ہو گا ۔۔۔۔اسی طرح ان ہسپتالوں میں موجود  لیبارٹریز  بھی مریض کو  انتہائی سستے ٹیسٹ کر کے دیتی ہیں جو اس فیصلے سے دو سے تین گنا تک بڑھ سکتے ہیں ۔۔۔ اب دیکھا جائے تو اس صورت حال کا تو ڈاکٹرز کو فائدہ ہے ۔۔کیونکہ جب علاج بے تحاشا مہنگا ہو جائے گا تو ہسپتال بہت حد تک سنسان ہو جائیں گے ۔۔۔اور ان ڈاکٹرز پر کام کا بوجھ نصف بھی نہیں رہ جائے گا مگر اس کے باوجود وہ ان فیصلوں کے خلاف احتجاج کر رہے ہیں ۔۔۔ ماضی میں جب جب یہ ڈاکٹر ہڑتال پر آئے تو حکومت نے جلد ہی اس کا نوٹس کیا ، مذاکرات کئے اور معاملات کو حل کرنے کی کوشش کی ۔۔۔لیکن حیرت ناک طور  پر اس بار کی ہڑتال طویل تر ہو گئی لیکن حکومت کی طرف سے مذاکرات کی بات کا اشارہ بھی نہ کیا گیا ۔۔۔مذاکرات کیا ہوتے الٹا تین دن پہلے  بہت سے ڈاکٹرز اور نرسوں کو معطل  کر دیا ہے ۔۔۔ہاں ذکر کرتا چلوں کہ یہ ہڑتال صرف ڈاکٹر نہیں کر رہے ہسپتال کے تمام شعبہ جات کا عملہ اس ہڑتال کا حصہ ہے  ۔۔۔ ڈاکٹرز کو معطل کرنے کے اس احمقانہ عمل کا ردعمل یہ آیا ہے کہ آوٹ ڈور کے ساتھ ساتھ ان ڈور یعنی وارڈ میں بھی کام بند ہے ۔۔۔ یقینا آپ کہیں گے کہ اس میں مریض کا کیا قصور ۔۔؟ ہم بھی یہی کہتے ہیں کہ حکومت کیوں نہیں سوچتی کہ اس کی حماقتوں کی سزا مریض کو کیوں ملے ۔۔۔۔اتنا حساس شعبہ ہڑتال پر چلا جائے تو حکومت کی نیند اڑ  جانی چاہیے اور ہڑتالیوں سے فوری رابطہ کرنا چاہیے ۔۔۔۔ لیکن نااہلی کا علاج کون کر سکے ہے کیونکہ اب تو ان ڈور بھی بند ہے ان " بزدراوں " کا علاج کون کرے ؟  ۔۔۔ ایک اور عجیب فیصلہ یہ  ہے تمام ڈاکٹرز اب سرکاری ملازم  نہیں رہے بلکہ کنٹریکٹ پر ہیں ۔۔۔۔۔یعنی جو پکے سرکاری ملآزم تھے اب عارضی اور " کچے " ہو گیے ہیں ۔۔۔۔ ایک مزید درفنطنی ملاحظہ کیجئے ۔۔۔۔۔ان پرائویٹ ہسپتالوں کو ایک  نیا تشکیل کردہ بورڈ چلائے گا ۔۔۔جس میں ممبران  حکومت کی مرضی کے ہوں گے ۔۔۔اس مرضی کا مظاہرہ آپ "روشان ظفر " کی نام زدگی ہی سے دیکھ سکتے ہیں ان خاتون کو "pmc "  کا ممبر بنایا گیا ہے   ۔  گو یہ الگ معامله ہے لیکن تعلق تو  شعبہ صحت سے ہی ہے ۔۔۔بس یہ یاد رکھ لیجئے ہمارے ہاں ایک رواج ہے کہ اس طرح کے بورڈ اپنی سیاسی پارٹی کے جیالوں سے بھرے جاتے ہیں اور پھر اس طرح کی نام زدگیوں پر شکریے کے بینر بنانے والے کے نام کے ساتھ بطور شکرانہ سیکٹریٹ کے باہر لگے ہوتے ہیں ۔۔۔ ہاں آپ سے بھی ایک سوال ۔۔۔۔کیا شفا خانے  بھی ٹھیکے پر دیئے جا سکتے ہیں ؟  کیا کل کو عدالتیں  ملک بھی ٹھیکے پر دیا جا سکتا ہے ؟؟؟

##############################
https://web.facebook.com/abubakr.quddusi.3/posts/2656904164368891
گدھ ۔۔۔۔ ابھی ابھی سروسز ہسپتال کے باہر سے گذر ہوا ، گیٹ پر میڈیا کی گاڑیاں بہت بڑی تعداد میں کھڑی تھیں۔۔۔ نواز شریف کے حوالے سے ان کو " خبر " کی تلاش تھی ۔۔ ان  کے انتظار ، اضطراب کی شدت کو دیکھ کے مجھے وہ گدھ  یاد آ گیا ۔۔جو جان بلب انسان  کے سامنے جان کنی کا منتظر تھا ۔۔۔کہ کب جان نکلے اور اس کا رزق کھلے

##############################
https://web.facebook.com/abubakr.quddusi.3/posts/2656679281058046
کشمیر سے توجہ ہٹانے کے لیے مولوی صاحب نے آزادی مارچ شروع کیا ۔۔۔ اسی وزن پر دوسرا  " مصرع"  ہے  آزادی مارچ سے توجہ ہٹانے کے لیے " کسی " نے ٹرین  حادثہ کر دیا ۔۔۔۔ نتیجہ : الزام تراشی کی سیاست کا انجام کہ واپس منہ پر آتا ہے  ، بہتر ہے فریقین حقائق پر رہیں ۔۔۔

##############################
https://web.facebook.com/abubakr.quddusi.3/posts/2662376543821653
مولانا فضل الرحمن اگر ابھی بھی بنا شرط کے دھرنا ختم کر کے اٹھ جائیں تو بھی ملکی سیاست پر وہ ایک بڑا  احسان کر کے جا رہے ہیں ۔۔۔۔بات آسانی سے سمجھ نہیں آئے گی آپ کو ۔۔۔۔  ہمارے انصافی دوست کہ جو مولانا بارے زبان کو شرافت کی حدود سے  ہمیشہ پرے رکھتے ہیں ، لبرل جمہوری بھی مولانا بارے زبان آزاد ہی رکھتے ہیں ، یہ دونوں گروہ اس بات کو سمجھ نہیں پا رہے کہ وہ سول سپرمیسی کی جنگ لڑ رہے ہیں  ۔۔۔ لیکن یہ بات کسی کو سمجھ نہیں آ رہی کہ مولانا بہرحال ایسے سمجھ دار ہیں کہ جانتے ہیں کہ یوں دھرنوں سے استعفیٰ نہیں ملتا ، لیکن انہوں نے دلوں کی بات کو زبان پر لا چھوڑا ہے ۔۔۔۔ بتائیے تحفظ اگر کسی کو ملتا ہے تو اس کا پہلا فائدہ کس کو ہو گا ؟ آزادی کس کو ملے گی ؟ فائدہ عمران خان کو ہو گا ۔۔۔ مولانا تو پہلے آزاد ہیں ۔۔اور کہہ رہے ہیں کہ  بول کہ لب آزاد ہیں تیرے

##############################
https://web.facebook.com/abubakr.quddusi.3/posts/2665288710197103
مظاہرات --- طاغوتی ہیں ، اللہ کی قسم ان لوگوں نے اسلام کی بے عزتی کردی ہے ۔ الشيخ مقبل رحمه الله  [غارة الأشرطة 2/152] یہ شیخ رحمہ الله کی ذاتی رائے ہے اور ان کے ملک کے حالات کے مطابق ہے ۔۔۔پاکستان میں بہت بار مظاہرات سے اسلام کو فائدہ پہنچا ہے ۔۔۔جیسے تحریک ختم نبوت ۔۔۔اگر تب مظاہرات ۔۔۔۔ بلکہ بروقت مظاہرات ۔۔۔۔ نہ کئے جاتے تو آج قادیانی مسلمانوں کا ایک " معزز " فرقہ ہوتے ۔۔۔۔اور ہم آپ بے بس محض ۔۔۔کیونکہ آج کے حالات ایسے ہیں کہ اگر سعودی عرب بھی چاہے تو ایسا فیصلہ نہیں کر سکتا کہ جہاں شخصی حکومت ہے ۔۔۔اور پاکستان میں تو آج ایسا فیصلہ محض خواب ہے ۔۔۔۔ یہ محض ایک مثال ہے ۔۔ورنہ اس کے علاوہ بھی بہت سے واقعات ہیں ۔۔۔جہاں مظاہروں نے جبر اور ظلم کا منہ موڑ دیا اور حق کو تقویت اور فتح دی ۔

##############################
https://web.facebook.com/abubakr.quddusi.3/posts/2664718543587453
آج میں اپنے شیخ الاسلام کے تتبع میں رو دیا ۔۔۔رات کا پچھلا پہر بھی بیت رہا ہے ۔۔اور ہر سو پھیلتے اندھیرے میں میں ہولے ہولے گاڑی چلا رہا اور گاڑی میں بہت پرسوز آواز میں آیات سکینہ کی آواز پھیلتی ہوئی  ۔۔۔۔آیات سماعت کو پہنچیں اور ثانی اثنین کا ذکر آیا اور  آنکھیں بہہ نکلیں ۔۔۔۔۔۔۔۔۔۔۔ اِلَّا تَنْصُرُوْهُ فَقَدْ نَصَرَهُ اللّـٰهُ اِذْ اَخْرَجَهُ الَّـذِيْنَ كَفَرُوْا ثَانِىَ اثْنَيْنِ اِذْ هُمَا فِى الْغَارِ اِذْ يَقُوْلُ لِصَاحِبِهٖ لَا تَحْزَنْ اِنَّ اللّـٰهَ مَعَنَا ۖ فَاَنْزَلَ اللّـٰهُ سَكِـيْنَتَهٝ عَلَيْهِ وَاَيَّدَهٝ بِجُنُـوْدٍ لَّمْ تَـرَوْهَا وَجَعَلَ كَلِمَةَ الَّـذِيْنَ كَفَرُوا السُّفْلٰى ۗ وَكَلِمَةُ اللّـٰهِ هِىَ الْعُلْيَا ۗ وَاللّـٰهُ عَزِيزٌ حَكِـيْـمٌ (40) اگر تم رسول کی مدد نہ کرو گے تو اس کی اللہ نے مدد کی ہے جس وقت اسے کافروں نے نکالا تھا کہ وہ دو میں سے دوسرا تھا جب وہ دونوں غار میں تھے جب وہ اپنے ساتھی سے کہہ رہا تھا تو غم نہ کھا بے شک اللہ ہمارے ساتھ ہے، پھر اللہ نے اپنی طرف سے اس پر تسکین اتاری اور اس کی مدد کو وہ فوجیں بھیجیں جنہیں تم نے نہیں دیکھا اور کافروں کی بات کو پست کر دیا، اور بات تو اللہ ہی کی بلند ہے، اور اللہ زبردست حکمت والا ہے۔ شائد آٹھ عشرے گزرے کہ گوجرانوالہ میں شیخ الاسلام مولانا ثنا الله امرتسری  مناظرے کو آئے ۔۔موضوع تھا صحابہ کا ایمان اور مقابل تھے سیہ پوش ۔۔۔۔ پہاڑوں سے جگرے  والا ثنا الله رو دیا اور کہا کہ ہائے کیا وقت آ گیا کہ جو اسلام کی خشت اول تھے آج ان کا ایمان موضوع مناظرہ  ہو گیا ۔۔۔۔۔۔۔۔۔۔۔ رات کے اس آخری پہر قران کی یہ آیات سنیں تو آنکھیں بہہ نکلیں ۔۔۔۔۔سیدنا صدیق اکبر کہ امت کے سب سے بلند تر انسان ۔۔۔آج تصور میں ان کی غار والی رات آئی پھر اسی غار میں رسول پر سکینت کے نزول کی خبر ۔۔۔۔ اور غار میں سکینت اتر آئ تو پہلو میں بیٹھے  ابوبکر صدیق کیونکر اس سکینت سے محروم رہتے ۔۔۔   بھلے کوئی سیاہ بخت سیاہ پوش ہو کے کیسی ہی دریدہ دہنی کرے ۔۔سکینت ان کا مقدر ، ابد تک مقدر اور کیسی سکینت کہ پہلوے رسول میں موجود ہیں ۔۔۔ابد  تک موجود ان شا الله ۔۔

##############################
https://web.facebook.com/abubakr.quddusi.3/posts/2668494113209896
جاوید احمد غامدی ...مرزا غلام قادیانی ...اور ہمارے صوفیاء  ..... ٢١ مارچ ١٩٨٧ کو چنیوٹ کے ایک وسیع  میدان میں  تیز برستی بارش میں علامہ احسان الہی ظہیر کا خطاب جاری تھا ...موضوع قادیانیت تھا ...آپ کہہ رہے تھے  "تم نے ختم نبوت کی بات کی اور نبوت کے چور دروازے کھلے رکھے " "تم نے کہا نبی تو نہیں مگر عصمت مجھ کو بھی حاصل ہے " "اس (مرزا ) نے تو یہی گناہ کیا کہ نبوت کا دعویٰ کر بیٹھا " جی ہاں ان دنوں علامہ کی کتاب "التصوف " شائع ہووے چند ہفتے ہی ہوئے تھے ...سو حوالے اور "صوفیاء کے جملے " ذہن میں تازہ تھے ...اسی تناظر میں یہ باتیں کی گئیں ... پچھلے دنوں جاوید احمد غامدی نے ایسی ہی کچھ "گستاخیاں " کر دیں اہل تصوف کے حوالے سے ..تب سے میدان گرم ہے.. میں نے آج سے ایک ماہ پیشتر لکھا تھا کہ مرزا صاحب کے دعوائے نبوت میں جرم کیا ہے ...؟ ..جب کہ جناب ابن عربی کہتے ہیں کہ "نبوت کا سلسلہ منقطع نہیں ہوا...اور نبوت عامہ جاری ہے  ".......جناب "شیخ اکبر "ابن عربی لکھتے ہیں  "اس باب میں بہت سی ایسی باتیں ہیں جنھیں اللہ کے مقرب بندے ہی سمجھ سکتے ہیں ..وہ مقرب بندے جو اپنے زمانے میں گویا انبیاء کی طرح ہیں....نبوت کے زمانے میں انبیاء جس مقام پر فائز تھے اب یہ اس مقام پر فائز ہیں ..اور یہ " نبوت عامہ " ہے ..وہ نبوت جو حضور کے وجود کے ساتھ ختم ہو گئی وہ شریعت والی نبوت تھی ..یہی مطلب حضور کی حدیث کا ہےکہ رسالت اور نبوت ختم ہو گئی "یعنی اب کوئی ایسا نبی نہیں آئے جو میری لائی شریعت کو منسوخ کرے ..عام نبوت اس میں شامل نہیں وہ اب بھی باقی ہے ...."" ..اور ان کے اس فرمان کے مطابق جب نبوت کا سلسلہ جاری و ساری ہے تو بحث تو اس بات پر ہونی چاہیے کہ مرزا صاحب سچے نبی تھے یا جھوٹے نبی .... اب میرے بھائی اور دوست اس حوالے سے تاویلات کا ذکر کرتے ہیں کہ ابن عربی اور دیگر صوفیاء کے ان اقوال کی تاویل کی گئی ..تو میرا سوال ہے کہ مرزا صاحب کو اس "حق تاویل " سے محروم کیوں رکھا گیا ... اب تاویل یہ  کی جاتی ہے کہ" نبوت عامہ " سے مراد ولایت ہے ...اگر ولایت کو نبوت عامہ کا نام دے بھی دیا جائے تو اس "مبینہ تاویل " کی قلعی خود ابن عربی کھول دیتے ہیں .. انبیاء اور رسل ،خاتم الرسل .کے چراغ سے روشنی پتے ہیں اور اولیاء خاتم اولیاء کے چراغ سے روشنی حاصل کرتے ہیں ..اور رسول بھی خاتم الاولیاء کے چراغ سے دیکھتے ہیں ..کیوں کہ رسالت اور  نبوت تشریعی ختم ہو جائے گی مگر ولایت کبھی ختم نہیں ہو گی ...(کر لو گل )... ....اگرچہ خاتم الاولیا احکام کے اعتبار سے ختم الرسل کی شریعت کا پابند ہوتا ہے مگر اس سے اس کے مقام میں کوئی فرق نہیں پڑتا .مگر کبھی وہ خاتم الرسل سے مقام میں بڑھ بھی جاتا ہے (استغفراله ) ...دل چسپ بات یہ ہے کہ ابن عربی ولایت کی رسالت پر فوقیت ثابت کرنے کے بعد ایک جگہ لکھتے ہیں کہ ..."میں ہی خاتم الاولیا ہوں "... اسی طرح صوفیا کا قول ہے ..ہم نے ان سمندروں کی غوطہ خوری کی ہے کہ انبیاء بھی جن کے ساحلوں پر کھڑے ہیں  ...بسطامی سے منقول ہے ...میرا جھنڈا نور کا جھنڈا ہے کہ جس نیچے جنات انسان اور انبیاء بھی آتے ہیں.. .... اس طرح کے بے شمار حوالے موجود ہیں جن میں صوفیا نے صاف لکھا ہے کہ اولیاء کا مقام رسالت سے سے کھین بلند تر ہے ..اس لیے کیسے اس کی تاویل  ممکن ہے....واضح امر یہ ہے کہ صوفیاء ولایت کو کل کہتے ہیں اور نبوت کو اس کا جز ..اور کل کو ظاہر ہے جز پر فوقیت لازم ہے ..اور اسی کل کا جز یعنی "نبوت عامہ " ان کے نزدیک جاری و ساری ہے اسی کے ساتھ "ولایت " بھی جاری ہے اور صوفیاء خود کو ولایت کا حصہ قرار دیتے ہیں اور خود کو نبوت سے ممتاز جانتے ہیں  ممکن ہے صوفیاء نے مرزا کی سرزنش اسی واسطے نہ کی ہو کہ اس نے کون سا "کل " کا دعوی کیا تھا ..رہا جز "نبوت " تو اس کی خیر ہے   ...انہی حوالہ جات کی موجودگی میں مرزا کے مقام کا معامله اہل تصوف کے ہاں طے ہونا چاہئیے کہ بحث اس بات پر ہو کہ مرزا سچا نبی تھا یا جھوٹا ۔۔۔ ..............................ابو بکر قدوسی  .

##############################
https://web.facebook.com/abubakr.quddusi.3/posts/2670326746359966
داڑھی کی  عزت دیکھنی  ہے ؟؟؟  ۔ ۔ ۔ تو ۔۔۔۔  کرتار پور چلو

##############################
https://web.facebook.com/abubakr.quddusi.3/posts/2671610802898227
بیٹیاں جب رخصت ہوتی ہیں تو ایسے جیسے جان رخصت ہوتی ہے ۔اور جب تک گھر میں رہتی ہیں ایسے  جیسے گھر کی بنیاد ہوں ، دیوار و در ہوں ، ایسے جیسے سائبان بنی چھت ہوں ۔۔۔ شفیق ، مہربان ، تپتی دھوپ میں محبت کی چادر بنی ہوتی ہیں ۔۔۔پھر ایک روز رخصت ہو جاتی ہیں ۔۔۔ وقت رخصت ان کے جذبات کی کیفیت کو اشعار میں ڈھالا جاتا ہے ۔۔ بیٹیوں کی رخصتی کی منظر کشی پنجابی کی لوک شاعری کا ایک اہم موضوع ہے ۔۔۔۔شائد ہی کسی زبان میں ایسا خزینہ ہو ۔۔۔۔اور پھر پنجابی کی لوک گائیکی اور اس کے لہجے ۔۔۔۔۔ سب کچھ سحر انگیز کہ الفاظ جہاں بے وقعت ہو جاتے ہیں اپنے معنی کھو دیتے ہیں ۔۔۔بس جذبات ہوتے ہیں اور آنکھوں  سے برستی برسات ۔۔۔۔ مائیں نی میری ڈولی نہ ٹور  مینوں تیریاں چھاواں دی ڈاڈی اے لوڑ  بھلنے نئی مائیں تیریاں کنداں تے بنیرے نی  وانگ ممولے جتھے کیتے میں بسیرے نی  کونجان  وانگوں نہ مائیں میریاں  سنگتاں  نوں  توڑ ۔۔ مائیں نی میری ڈولی نہ ٹور  مینوں تیریاں چھاواں دی ڈاڈی اے  لوڑ   ۔۔۔

##############################
https://web.facebook.com/abubakr.quddusi.3/posts/2678068402252467
پنجابی قوم کو اس کھلی گالی کا احتساب کون کرے گا ؟؟  جب مسند انصاف پر ایسے جانب دار اور تعصب رکھنے لوگ بیٹھ جائیں تو انصاف کیونکر ممکن ہے ؟  پنجابی قوم کی اس کھلی توہین پر ان جج صاحب کی غیر جانب داری مشکوک ہو گئی ہے ۔۔اب ممکن نہیں کہ ان کے پاس کوئی مقدمہ جائے تو یہ انصاف کر سکیں ۔۔۔۔سو ان کو ان کے منصب سے ہٹانے کا مطالبہ کیجئے ۔۔۔

##############################
https://web.facebook.com/abubakr.quddusi.3/posts/2677251812334126
بات ذرا ٹھنڈے دل سے سمجھنے والی ہے - سو آج ذرا جذبات کو تیاگ دیجئے اور سوچئے گا -  ریاستوں کی جغرافیائی ہیئت کچھ معمولی فرق سے یکساں رہتی ہے گاہے تغیر تبدل کا  شکار بھی ..حکمران خاندان ہمیشہ سے بدلتے  آئے کبھی سرعت سے زوال اور کبھی صدیوں کی حکومت - مثلا ایران جہاں تھا وہیں ہے ، لیکن  ماضی میں بہت وسیع تھا لیکن غیر فطری وسعت جو دوسرے ممالک پر قبضے کے سبب تھی اسی  طرح رومی سلطنت ، ماضی قریب میں سویت یونین ..لیکن آہستہ آہستہ ممالک اور اقوام اپنی ان حدوں میں آن موجود ہوئی ہیں کہ جو ان کا فطری حصہ چہرہ ارض پر بنتا ہے -   جہاں تک پاکستان کا تعلق ہے تو یہ ہمارا  وطن ہے اور  ایک ایک انچ زمین سے محبت ہے - جذبات ہمارے بھی یہی ہیں کہ :  خدا کرے میری ارض پاک پہ اترے  وہ فصل گل جسے اندیشہ زوال نہ ہو......  لیکن دوسری طرف قدرت کے اپنے اصول ہیں جن سے روگردانی اس کا مزاج ہی نہیں بھلے ہماری خواہشات بھی ہوں -  اور قدرت کا اصول ہے کہ جو ریاستیں یا حکمران اپنے نظریات پر قائم رہیں تو مدت طویل ان کو مل جاتی ہے اور اپنے نظریات کو ترک کر دیا جائے تو زوال مقدر ہوتا ہے کہ : جی کا جانا ٹہر گیا صبح گیا یا شام گیا  اچھا ایک بات یاد رہے کہ قدرت کا یہ قانون ہر نظریے کے لیے ہے ،  چاہے وہ اپنی اصل میں مکمل باطل نظریہ ہی کیوں نہ ہو ..یہ بات آپ کو آسانی سے سمجھ آئے گی نہ " ہضم " ہو گی -  اب آتے ہیں برصغیر کی طرف - برصغیر  یکجان تھا کہ سیاسی اختلافات اور خلفشار نے اس کو دو ممالک ہندستان اور پاکستان میں تقسیم کر دیا - پاکستان کی اساس اور بناء کا نظریہ اسلام تھا - جبکہ ہندستان سیکولرزم پر قائم تھا - پاکستان کی بانی قوت مسلم لیگ کے  تقریبا تمام رہنماء اندر باہر سے لبرل تھے - انہوں نے اسلام کے نام پر ملک تو قائم کر لیا لیکن اپنے ہی پیش کردہ نظریے پر ایک دن بھی قائم رہے نہ اس کے ساتھ وفاداری کی - میں جانتا ہوں کہ آپ کو میری بات الجھا دے گی ، لیکن جذبات کو ایک طرف ہٹا کے دیکھیے آپ کو اس ملک کے روز اول سے اسلام کی تنفیذ کے لیے کوئی عملی قدم دکھائی نہیں دے گا -  یہ ضمنی بحث ہے کہ مسلم لیگ کی قیادت نے اپنی ہی نظریے یعنی اسلام کے نفاذ کے لیے کچھ کیا یا نہیں ،  سو اس  سے صرف نظر کرتے ہوے آگے چلتے ہیں - لیکن یہ حقیقت ہے کہ  اپنے ہی نظریے سے بے وفائی کا نتیجہ فوری شکست و ریخت کی شکل میں نکلا - پہلے آپ کے ہاتھ سے کشمیر گیا ، پھر بنگال گیا ، بلوچستان میں علیحدگی کی تحریک جاری  ہے ، جناح پور کی سازش پکڑی گئی - پشتون علاقے ہمیشہ وفادار تھے لیکن ماضی قریب کی غلطیوں نے وہاں بے چینی کی فضاء پیدا کر دی ہے - بظاہر آپ کو اس میں حکمران طبقات کی غلطیاں دکھائی دیں گے لیکن  حقیقت یہ ہے کہ یہ فطرت کی تعزیریں  ہیں جو اس نظریے سے بے وفائی کے سبب ہم پر نازل ہو رہی ہیں جو ہم نے ترک کیا -  کچھ یہی معاملات اب ہندستان کے ساتھ پیش آ رہے ہیں - نہرو " ناستک " تھے یعنی ملحد ، مذھب سے انکاری - اور انہوں نے اپنی سیاست کی بنیاد سیکولرزم کو بنایا - اور یہی سیکولرزم کا نظریہ ہندستان کی بنیاد تھا - اتنا  بڑا ہندستان اس نظریے نے یکجان کر رکھا تھا ، گو بے چینی تھی ، قالین کے نیچے بہت کچھ چھپا بھی تھا لیکن اس کے باوجود ہندستان کی وحدت وقائم رہی ہے تاحال قائم ہے ..لیکن کیا  آنے والا وقت ایسا ہی رہے گا ؟ میں نہیں سمجھتا کہ اس سوال کا جواب اثبات میں دیا جا سکتا ہے - اس کی وجہ وہی ہے کہ اپنے نظریے سے انحراف -  مودی کی حکومت نے آ کے پہلی ضرب ہندستان کے اس سیکولرزم کے نظریے پر لگائی - بظاہر مسلمان دشمنی کی بنیاد پر اپنی سیاست چمکنے والے مودی نے ہندستان کی بقا کو خطرے میں ڈال دیا ہے - اور اگر ہندستانی قوم مودی کی راہ ہی چلتی ہے تو یاد رکھیے کہ ہندستان کی یکجائی اور اتحاد ممکن ہی نہیں ہے -  وجہ وہی ہے کہ آپ کا جو بھی نظریہ ہو ،،حق یا باطل .... آپ اگر اس  سے وفادار ہیں تو آپ کو فوری زوال کا کوئی خطرہ نہیں - ابوبکر قدوسی

##############################
https://web.facebook.com/abubakr.quddusi.3/posts/2679553258770648
ممکن ہے آپ کے ذہن میں فوری خیال یہی آئے کہ کسی شادی وادی کا منظر ہے اور لڑکے  بالے ڈانس کر رہے ہیں ۔۔اور یار لوگوں نے میلاد النبی ﷺ  کے نام لگا دیا ہے ۔۔۔لیکن افسوس صد افسوس کہ یہ ویڈیو بنانے والے میرے چھوٹے بھائی عمر فاروق قدوسی ہیں ۔۔اور یہ منظر ان کے پڑوسی محلے کا ہے ۔۔۔۔جی ہاں یہ میلاد النبی ﷺ  منایا جا رہا ہے ۔۔۔اب آپ فیصلہ کیجئے کہ کتنا رونا ہے اور کب تک رونا ہے ۔۔۔۔

##############################
https://web.facebook.com/abubakr.quddusi.3/posts/2679321228793851
لیجئے " ثواب " کا ایک اور رنگ  ۔۔۔ ہائے رسول کی امانت دین اسلام پر یہ دن بھی آنا تھا آپ رسالت مآب  ﷺ کی محبت کے نام پر یہ کچھ بھی ہونا تھا ۔۔۔افسوس ہزار بار افسوس

##############################
https://web.facebook.com/abubakr.quddusi.3/posts/2681462095246431
بابری مسجد شہادت کیس فیصلے پر اسلامیان ہند میں غم کی لہر دوڑ  گئی ، اس بیچ وہاں کی حکمران پارٹی کی طرف سے بے چینی کے ازالے  کے لئے مسلمان رہنماؤں سے ملاقاتوں کا  سلسلہ شروع ہے ۔۔ایسی ہی ایک تقریب میں اجیت  ڈوول سے ملاقات میں تمام مکاتب فکر کے مذہبی رہنما موجود تھے ۔ ان میں بریلوی ، دیوبندی ' شیعہ اور سلفی سب کے سب موجود تھے ۔۔۔۔ وہاں موجود سب رہنماؤں نے " خیر سگالی " کے اظہار  کے لئے خوب خوب مداہنت بھری تقاریر کیں ۔۔۔۔وہ سب ہی وہاں اپنی اپنی طوطا کہانی بیان کر رہے تھے کوئی حریت فکر کے مجاہد نہیں بنے بیٹھے تھے ۔ انہی تقاریر میں ایک متنازعہ تقریر سلفی عالم مولانا اصغر علی امام مہدی کی تھی ۔۔۔اس میں کوئی شبہ نہیں کہ ان کی تقریر حد سے بڑھی ہوئی خوشامد تھی ۔۔۔لیکن اس تقریر کو لے کر جس طرح " دوستوں " نے اہل حدیث مکتب فکر کو  برا کہا' اس سے مجھے لگا کہ شائد باقی سارے گنگا جل پئے اور جمنا نہائے ہوے ہیں ۔۔۔۔ اپنے ان تنگ نظر حسود کو بتانا بنتا ہے کہ جناب جہاں اور جس مجلس میں اصغر علی صاحب نے یہ ناروا گفتگو کی اسی مجلس میں آپ سب کے نمائندے اور اہم ترین علماء موجود تھے اور سب کے سب ہی اسی ماحول کا حصہ تھے اور ایک سے بڑھ کے ایک تلطف آزمائی کے مشن پر تھا اور زلف یار سنوارنے کو بے تاب ہوے ہوے جا رہے تھے  ۔۔۔ کیا سلمان ندوی اور کیا محمود مدنی ۔۔۔۔ یعنی  جو ذرہ جہاں " تھا " وہیں آفتاب تھا  تکلیف دہ بات ہوتی ہے کہ کبھی کسی کی ذاتی کمزوری یا زبان کی لغزش کے سبب اس کی پوری قوم قبیلے کو برا  کہا جائے ۔۔۔اور وہ بھی ایسے میں کہ جب اصغر صاحب کا کڑا  احتساب خود ان کی جماعت کی طرف سے جاری ہے ۔میں نے ابھی تک بہت سے ہندستانی سلفی دیکھے ہیں جو کل سے اس پر احتجاج کر رہے ہیں اور لکھ رہے ہیں ۔۔۔ایسے میں ان احباب کی طرف سے ایسی " مہربانی"  کہ جو حریت فکر سے آشنا تو تھے نہیں لیکن ابھی حال ہی میں استعمار سے بھڑے ہیں ۔۔۔کچھ مناسب  نہیں ۔۔۔اور طنز و طعن اس گروہ کے لئے کہ جو شاہ شہید کا وارث ہے ، جس کے اسلاف میں میں کبھی تیتو میر اور کبھی جنرل بخت خان  دکھائی دیتے ہیں ۔۔۔۔جس گروہ کے اسلاف ہندستان کی سب سے بڑی مزاحمتی تحریک ، تحریک مجاہدین کے چلانے والے تھے ، جن کی تاریخ میں قدم قدم بالا کوٹ دکھائی دیتے ہیں ۔ جن کا ماضی انڈیمان کے پانی سے پاک و پوتر ہے ۔۔۔  خبر ہونی چاہیے کہ اس وقت سلفی نوجوان ہی بیشتر جگہوں پر استعمار مخالف جدوجہد کا ہراول دستہ ہیں ۔۔۔اور ایک قلیل گروہ یا فرد واحد کے سبب تمام سلفی فکر کو برا کہنے کا مطلب یہی ہے کہ ان کا مقصد امت میں قربت  نہیں بلکہ انتشار اور افتراق ہے ۔۔ بس اتنا ہی کہیں گے کہ :  اتنی نہ بڑھا پاکی دامن کی حکایت  دامن کو ذرا دیکھ ، ذرا بند قبا دیکھ

##############################
https://web.facebook.com/abubakr.quddusi.3/posts/2680944628631511
اس ویڈیو کو تو آخر تک دیکھنا بھی مشکل ہے ۔۔۔۔ کیا اس سے زیادہ گھٹیا پن کا تصور کیا جا سکتا ہے ؟  وہ رسول کہ زمانے میں ان جیسا حیاء دار کوئی نہ تھا ۔۔ان کے نام پر بے حیائی کا یہ طوفان اب کون روکے گا ؟  کم از کم وہ نہیں روک سکتے جو مدت تک خود سر دھنتے رہے ۔۔۔آج جب پانی سر سے گذر گیا تو مگر مچھ کے آنسو بہا  کے خرافات کی مذمت کر رہے ہیں ۔۔۔

##############################
https://web.facebook.com/abubakr.quddusi.3/posts/2684659648260009
حکومت کا ملک بھر میں ہندو بند مندر کھولنے کا فیصلہ اس لیے نامناسب ہے کہ جہاں ہندو آبادی بھی میلوں دور تک نہیں وہاں قوم کا قیمتی پیسہ  برباد کرنے کے مترادف ہے ۔۔۔  روشن خیالی  ، وسعت  ظرفی بہت اچھی ہوتی ہے لیکن معقولیت  اس سے بھی اچھی ہوتی ہے ۔۔۔ معقولیت یہ ہے کہ جہاں ہندو آبادی موجود ہے اور مندر بند ہیں ، وہاں ان کو سہولت دیجئے ، آزادی دیجئے ۔کہ وہ اپنی عبادت کر سکیں اور کوئی رکاوٹ ہے تو دور کیجئے ۔۔۔ لیکن جہاں  یہ صورت حال نہیں ، وہاں قوم کے اربوں  روپے برباد کرنے کا عمران خان کو کوئی حق نہیں ۔۔یہ پیسہ بہت قیمتی ہے اور امانت ہے ۔۔۔اس کا یوں بے سوچے سمجھے استعمال بھی کرپشن کی ایک صورت ہے ۔۔۔

##############################
https://web.facebook.com/abubakr.quddusi.3/posts/2683828998343074
کیا مولانا فضل الرحمان ہار گئے ؟ خرابی  باورچی سے ہوئی کہ جہاں چار ڈبے بریانی مصالحے کے  ڈالنے تھے وہاں شائد بارہ ڈال دیے ...ایسی تیز بریانی کہ جس کے لیے پکای گئی تھی وہ بھی نہیں کھا پا رہا - میں نے ایک بار سے زیادہ بار لکھا کہ مولانا فضل الرحمان جیسے زیرک سیاست دان ایسے نہیں کرتے کہ  یوں دھرنے بنا کے بیٹھ جائیں کہ "ایہو کڑی لینی ائے " - آپ میری آٹھ نومبر کی پوسٹ پڑھ لیجئے کہ تب بھی میں نے لکھا تھا کہ مولانا توپ کا لائسنس مانگ کے اپنی مرضی کا  لائسنس مانگنے  نکلے ہیں ...اور وہ یہ ہے کہ بھائی اگلی بار بریانی میں  مسالہ  اتنا ہی ڈلے گا جتنا بنتا ہے -  مولانا کا یقینا پس پردہ مطالبہ یہی رہا ہو گا کہ آئندہ آنے والے انتخابات شفاف ہونے چاہیے - اور یہ جو ایک دم دھرنا ختم ہونے کا اعلان ہے  یہ   ایسا بے سبب نہیں ، ٹھوس یقین دہانی کے بعد ہی ایسا ہوا گا- بعض بزرجمہر کہہ رہے ہیں کہ مولانا کے ساتھ بھی ایسے ہی نمٹنے کا فیصلہ کر لیا  گیا  تھا جیسے تحریک لبیک کے ساتھ ..تو عرض ہے خواب دیکھنے پر  کوئی پابندی نہیں - کیونکہ مولانا کی جماعت کوئی نرسری میں پیدا نہیں ہوئی ، بلکہ ٹھوس عوامی  بنیاد رکھتی ہے ۔مدت سے پارلیمنٹ کا حصہ ہے ۔ سیاست کے داؤ پیچ ان سے بڑھ کے کون جانتا ہے ۔۔۔اور سب سے بڑی بات کہ ان کا حلقہ اثر وہ دو صوبے  ہیں جو پاکستان کے سب سے حساس علاقے ہیں ۔ کیونکر ادارے چاہیں گے کہ وہ ایک عظیم سیاسی طاقت کو اس حد تک مجبور کر دیں اور کونے میں لگا دیں  کہ کوئی راہ نہ پا کے اس کے بہت سے کارکن مایوسی کی راہ اختیار کر لیں ۔۔اور ان کی مایوسی کی راہ سیدھی تحریک طالبان پاکستان بھی ہو سکتی ہے ۔ بات سمجھنے کی کوشش کیجئے ۔۔۔میں نے عرض کر دیا ہے کہ بریآنی ۔مسالا  کچھ  ۔ زیادہ ڈل  گیا  تھا ۔۔یعنی خان صاحب کو جتنا  " سلیکٹ " کرنا تھا اس  سے زیادہ کر لیا گیا ۔۔۔کچھ ہی سیٹیں دوسروں کو اور " بانٹ " دی جاتیں تو بہت آسانی ہو جاتی لیکن آپ  نے تو ساری  بریانی ہی چھین لی ۔۔سو خرابی تو ہونی تھی ۔۔۔مولانا کی یہ تمام جنگ اگلے الیکشن کو ممکن حد تک شفاف بنانے کی کوشش تھی ۔۔سو انہوں نے توپ کا لائسنس مانگا ۔۔۔مجھے یقین ہے کہ اپنی مانگ پوری کر کے ہی اٹھے ہوں گے ۔۔۔۔ابوبکر قدوسی

##############################
https://web.facebook.com/abubakr.quddusi.3/posts/2685991454793495
دوست نے سوال پوچھا ہے کہ مولانا فضل الرحمان کا پلان بی کیا درست ہے ۔۔؟ تو عرض ہے کہ شریعت کے تحت راستے بند کرنا کسی صورت  جائز نہیں ۔ مولانا کا یہ عمل درست نہ ہو گا ۔ لیکن !  یہاں ایک بات سن لیجئے اور سمجھ لیجئے  ۔۔ یہ سوال کرنے کا اور شریعت کو یاد رکھنے کا حق اس کو ہے جو خود اس جرم قبیح سے پاک رہا ہو ۔۔۔۔ حقیقت یہ ہے کہ پاکستان میں موجود کوئی سیاسی مذہبی پارٹی ایسی نہیں کہ جو خود یہ جرم نہ کر چکی ہو ۔۔۔خود تحریک انصاف نے چار ماہ اسلام آباد میں دھرنے کی صورت میں جو ظلم کیا تھا اس کے بعد اس کا کوئی کارکن اگر ایسا سوال کرتا ہے تو لطیفہ ہی ہو گا ۔۔۔اسی طرح نون لیگ ، پیپلز پارٹی غرض کسی کا دامن بھی اس جرم سے پاک نہیں ۔۔۔ اب ایسا سوال پوچھنا ایسے ہی ہے جیسے کوفہ والوں نے آ کے پوچھا کہ کیا مچھر کے خون لگے کپڑے میں نماز ہو جاتی ہے ۔۔تو سیدنا عبد الله بن عمر تڑپ اٹھے اور کہا کہ جن کے دامن پر حسین کا خون ہے وہ مچھر کے خون کا  سوال پوچھتے ہیں ۔۔۔۔۔

##############################
https://web.facebook.com/abubakr.quddusi.3/posts/2685629348163039
آج صبح ایک بات ذہن میں آئ اور دل  تشکر  سے بھر گیا ۔۔۔ جب جب سیاسیات پر لکھتا ہوں تو بہت  سے احباب اختلاف کرتے ہیں اور بہت سے اتفاق ۔۔۔  اختلاف یا  اتفاق ان کا حق ہے ۔۔۔۔ شکر کا مقام یہ ہے کہ میری وال پر موجود احباب مجھ سے اختلاف کریں یا اتفاق ہمیشہ احترام سے بات کرتے ہیں ۔۔۔ گالی گلوچ مجھے کیا کبھی اپنی مخالف کو بھی میری وال پر نہیں دیتے ۔۔۔کبھی کبھار کوئی ایک آدھ " دانہ "  کڑوا  بھی آ جاتا ہے ۔۔اور منہ میں کڑواہٹ بھر جاتی ہے ۔۔۔لیکن یے بھی بہت حد تک قابل برداشت ہوتی ہے ۔۔۔  دوسرے لوگوں کی وال پر اختلاف نہیں بلکہ کھلی گالیاں  تک   معمول کی بات ہے ۔۔۔ آج جب صبح اس بات کا خیال آیا تو دل آپ لوگوں کی محبت سے بھر گیا ۔۔۔۔ الله آپ سب کو بہت عزت دے ۔۔۔آپ سب کا شکریہ کہ آپ میری وال کے ماحول کا احترام کرتے ہیں ۔۔۔۔۔اب سب مل کے نعرہ لگائیں مولانا فضل الرحمن ۔۔زندہ باد

##############################
https://web.facebook.com/abubakr.quddusi.3/posts/2693553087370665
میری وال پر بھی عجیب ہی مجلس عزا  برپا رہتی ہے ۔۔۔میں نواز شریف پر تنقید کرتا ہوں تو نون لیگیئے آ کے ماتم شروع کر دیتے ہیں اور کبھی نواز شریف کی کسی اچھی بات کی  تعریف کر جاتا ہوں تو یوتھئے بھاگے چلے آتے ہیں اور آ کے رونا شروع کر دیتے ہیں ۔۔۔اگر کبھی عمران خان کی کسی بات کی تعریف کر جاؤں تو سدا کے پاک پوتر  اور معصوم مسلم  لیگیئے وہ ہاہاہا کار مچاتے ہیں کہ توبہ ہی بھلی ۔۔۔ یار ایک بار پہلے بھی عرض کی تھی کہ ضروری نہیں بنده جیالا  یوتھیا لیگیا ہی ہو ۔۔۔وہ ایک متوازن اور صاحب شعور بھی تو ہو سکتا ہے ۔۔۔۔ میں انتہائی دیانت داری سے سمجھتا ہوں کہ پاکستان کی سیاست اس وقت تین پارٹیوں کے گند میں گھر چکی ہے ۔۔۔نون لیگ ، تحریک انصاف اور پیپلز پارٹی ۔۔۔نون لیگ اور پیپلز پارٹی نے اس ملک کو حقیقی  طور  لوٹا  اور نوچا ہے ۔۔۔۔تحریک انصاف میں بھی انہی دو پارٹیوں کے سند یافتہ  چور اور ڈاکو بھرتی ہو چکے ہیں ۔۔۔ہور  دسو ۔۔۔ ہاں ایک بات ضرور کہوں گا کہ میں نواز  شریف کا سب سے بڑا مخالف ہوں ۔۔لیکن کسی بھی آمریت سے نواز جیسے بندے کو ہزار گنا بہتر سمجھتا ہوں ۔۔۔اور اگر عمران حکومت کو ختم کر کے کوئی مشرف آنے کو ہو تو عمران حکومت کے استحکام کی دعا ضرور کروں گا ۔۔۔

##############################
https://web.facebook.com/abubakr.quddusi.3/posts/2694105293982111
چین کی وزارت خارجہ کی شعبہ اطلاعات کے ڈپٹی ڈائریکٹر جنرل Lijian Zhao کا ٹویٹ  :  The decision by the Lahore High Court is a decision in need. Thus a good decision indeed.

##############################
https://web.facebook.com/abubakr.quddusi.3/posts/2693921917333782
مولانا آزاد کا ایک جملہ سنا تھا کہ جو بے غرض ہوتا ہے وہ بے پناہ ہو  جاتا ہے ۔۔۔  میں ایک کاروباری آدمی ہوں گو مذہبی پس منظر رکھتا ہوں ۔۔۔ لیکن ذاتی سوچ و فکر اور حالات کے سبب الحمد للہ آزادی سے سوچ بھی سکتا ہوں ، اور کہہ بھی لیتا ہوں ۔ میں بہت سے احباب کو دیکھتا ہوں کہ ذاتی مسائل کے سبب اور زنجیروں کے سبب بے غرض نہیں رہ پاتے اور سوچ و فکر بھی اسیر ہو کے ره جاتی ہے ۔۔۔آزادی فکر کتنی بڑی  نعمت ہے ان سے پوچھئے کہ جو نہ بے غرض ره سکے اور نہ بے پناہ ہو سکے ۔۔۔

##############################
https://web.facebook.com/abubakr.quddusi.3/posts/2697750026950971
کم از کم سوشل میڈیا پر موجود اہل دین یہ بات نہیں سمجھ پا رہے کہ وہ پارٹی نہ بنیں کسی ایک گروہ کے نہ ہو کے ره جائیں ۔۔۔محتسب کا کردار ادا کریں اور مثال ہو جائیں ۔۔۔۔ ایک گروہ ہے جو حکومت کی صرف مذمت ہی کرے گا دوسرا ہے جو نواز شریف اور دوسری  اپوزیشن کو ہمیشہ برا ہی کہے گا ۔۔۔  کیوں یہ بات نہیں سمجھ پا رہے کہ اشرافیہ سب ایک ہے ۔۔۔موجودہ حکومت کے ننانوے فیصد چہرے سابقہ حکومتوں  کے حصہ دار تھے ۔۔۔ان میں سے کتنے ہیں جو ماضی میں حکومت اور اقتدار کے شریک نہ تھے ؟ لیکن شرم و حیا کو تیاگ کے ماضی کی حکومتوں کو برا  کہتے ہیں ۔۔۔کوئی ان سے نہیں پوچھتا کہ ماضی کی حکومت تھے کون ؟ خود یہی تو تھے ۔۔۔ اس کے بعد اگر کوئی ان کی محض تعریف یا تنقید کرتا ہے تو اس کو اپنا علاج کروانا چاہیے ۔۔۔۔ ہمارے پاس ایک ہی راستہ ہے کہ ہم اچھے کام کی تعریف کریں اور غلطی پر تنقید کرتے ہوے اس کے خلاف رائے عامه  کو منظم کریں ، بیدار کریں ۔۔ اس میں خود آپ پر الزام تراشی بھی ہو گی اور کڑوے کسیلے جملے بھی سننے پڑیں گے ۔۔ لیکن یہ سب تو سہنا پڑے گا ۔۔۔۔خود مجھے اس کا مسلسل سامنا ہے لیکن ایک دن ایسا نہیں کہ ضمیر کے خلاف جا کے لکھا ہو ۔۔۔ ہر داغ ہے اس  دل میں بجز داغ ندامت  سو ملامت کی پروا کیے بغیر جو درست سمجھتے ہیں لکھا کیجئے اور محتسب بن جائیے ۔۔۔نہ کہ پارٹی اور فریق

##############################
https://web.facebook.com/abubakr.quddusi.3/posts/2697723823620258
ایک وقت آتا ہے کہ بنده ہر شے سے اکتا جاتا ہے ۔۔۔ایک وقت آتا ہے کہ بنده ہر شے سے اکتا جاتا ہے ۔۔۔

##############################
https://web.facebook.com/abubakr.quddusi.3/posts/2697971950262112
ماتم کیجئے ۔۔۔اس قوم کی عقل پر ۔۔۔اس قوم کی جہالت پر ۔۔۔ان عطاری اور قادری صاحب نے قریب ساڑھے آٹھ ہزار پاسپورٹ مفت عمرے کے نام پر جمع کر لیے ۔۔۔ان افراد کے عمرے کا خرچ قریب سوا  ارب روپے بنتا ہے ۔۔۔اور ان کا کہنا تھا کہ یہ انتظام نبی کریم ﷺ نے بتانا تھا کہ کیسے کرنا ہے _____ اگلے روز ایک فقیر کو دیکھا کہ جو رسالت مآب ﷺ کی نعت پڑھ رہا تھا اور بھیک مانگ رہا تھا ۔۔بے اختیار میرے منہ سے نکلا کہ ۔۔افسوس ! اس قوم نے نبی کی ذات مقدس کو بھی کاروبار کا  ذریعہ بنا لیا ۔۔۔۔

##############################
https://web.facebook.com/abubakr.quddusi.3/posts/2699894336736540
کیا صحابہ کرام صاحب ایمان نہیں رہے تھے  ابوبکر قدوسی  کسی بھی عمارت کو ڈھانا ہو تو اس کی اوپری منزل پر جا کے ڈائنامیٹ نصب  نہیں کرتے بلکہ ہمیشہ اس کی بنیادوں میں نقب زنی کرتے ہیں - سو اس معاملے میں بھی  یہی ہوا -  لیکن کبھی تصور تو کیجئے اس دور  کا ، اور کبھی تخیل ہی تخیل میں مکہ کی ان گلیوں  کا قصد تو کیجئے جب  ہمارے حضور نے پہلے پہلے بتان وہم و گمان ، لات منات اور عزی کی تکذیب کی -وہ بت کہ اہل مکہ کے "خدا " تھے - سو مشکلات اور ابتلاؤں کا ایک لمبا دور شروع ہوا -  حب نبی کریم صلی اللہ علیہ وسلم  نے دعوت کا آغاز کیا تو گھر سے باہر سب سے پہلے لبیک کہنے والے ابوبکر  تھے ، پھر  چند ساتھی  اور ملے - دعوت کے آغاز سے مکہ کی طرف ہجرت تک  چند درجن افراد ہی تھے جو آپ کے  ساتھی  بنے - آج ایک گروہ ان کے ایمان پر شک کر کے اپنے تئیں  ان کو مرتد اور کافر سمجھتا ہے - اس گروہ کا یہ دعوی اصل میں اسلام کی بنیادوں کو ڈھانے کے مترادف ہے - قران حدیث میں صحابہ کرام رضوان اللہ اجمعین کے ایمان  بارے متعدد باتیں موجود ہیں ..لیکن آج کوئی  حوالہ اور دلیل نہیں بلکہ صرف سوال : جب مکہ میں شدید ترین مشکلات کا دور تھا تو ان کو کیا پڑی تھی کہ "مفت کی مصیبت " گلے ڈالتے ؟  کیا ان کو خبر تھی کہ کل کو  اکیلے شخص کو ماننے والے تمام دنیا کے حاکم بن جائیں گے ؟  دیکھیے نا انسان خود کو مصیبت میں صرف لالچ یا عقیدے کے لیے مبتلا کرتا ہے ..اب  عقیدہ تو ان کی نظر میں ہے ہی نہیں  پھر لالچ کس بات کا ؟ ایک صاحب کہ جن کے گھر میں کئی کئی روز چولہا نہیں جلتا تھا ، جو مجبور کر دیے گئے کہ کسمپرسی کے عالم میں اپنا گھر بار چھوڑ جائیں ، ان کے ساتھ اس لیے لگ جانا کہ کل کو ان کے  سبب ہم بادشاہ بن جائیں گے ؟ چلیے مزید آگے چلتے ہیں .. کسی  طرح کوئی گمان کوئی خبر مل گئی ہو گی کہ کل کو عرب و عجم کی بادشاہت اسی گھر میں  آنی ہے تو اس بادشاہت کا کوئی فائدہ ہی اٹھایا ہوتا ؟ تاریخ اس بات پر ٹہر گئی ہے کہ  سیدنا ابوبکر کو خلافت ملی تو ایک مزدور جتنا وظیفہ مقرر کروایا اپنا ..پھر ایک روز بیوی نے میٹھا بنا لیا تو پوچھا کہ پیسے کہاں سے آئے ..بیوی نے  کہا کہ روز کے اخراجات سے  بچا  بچا جوڑے اور حلوہ بنا لیا کہ بہت من کرتا تھا ..سیدھے بیت المال کے نگران  کے پاس آئے کہ میرا اتنا  وظیفہ کم کر دو کہ ضرورت سے  زیادہ رہتا ہے - اور جب وفات کا وقت آیا تو وراثت میں کچھ نہ چھوڑا ... سوال ہے کہ آخر کس لیے اتنا اڑھائی عشرے کا کشٹ اٹھایا کہ ایک " صاحب " کے ساتھ ساتھ لگے رہے ، ماریں کھاتے رہے ، زخم اٹھاتے رہے ، جب وہ نبی دنیا سے گئے تو کوئی مال بنایا نہ دولت جمع کی ..گھر میں موجود پرانی خوش حالی کو بھی  تیاگ دیا .... اچھا مزید کمال یہ ہے کہ وقت وفات آیا تو اپنی مسند پر اپنے کسی بیٹے یا  عزیز کو بٹھانے کی بجائے ایک بالکل ہی  خاندان سے باہر کے  بندے کے حق میں وصیت کر گئے - جی ہاں سیدنا عمر کے بارے میں وصیت کی کہ اب حاکم وہ ہوں گے - سوال یہ ہے کہ آخر اس حاکمیت کا کیا فائدہ اٹھایا ....؟ یہی سوال سیدنا عمر بارے ہیں  یہی سوال دوسرے صحابہ بارے  اور ہاں فیصلہ ہم کیوں کریں ۔۔۔۔۔ فیصلہ تو سیدنا علی کر گئے ----  ایک دن حضرت علی کرم اللہ وجھہ نے خطبہ ارشاد فرمایا کہنے لگے۔ اے لوگو! بتاو سب سے بڑھکر بہادر کون؟ لوگوں نے کہا امیر المومنین اَپ! فرمایا مجھ سے تو جس نے مقابلہ کیا میں نے اس سے اپنا پورا بدلہ لیا۔ مگر سب سے بڑھکر بہادر تھے ابوبکر! ہم نے ایک جنگ میں حضور علیہ السلام کیلیے ایک سایبان سا بنایا تھا سو ھمنے اَپس میں بات کی کہ حضور کیساتھ کون ھوگا تاکہ مشرکوں میں سے کوئ اَپ پہ حملہ نا کردے۔ سو بخدا ھم میں سے کوئ قریب ناھوا سواے ابوبکرکے ! وہ تلوار سونت کر حضور کے پاس کھڑے تھے جوں ہی کوئ کافر آپ علیہ السلام پہ حملہ کرتا، ابو بکر رضی اللہ عنہ فورا اسے دور کردیتے۔ سو یہ ھے وہ شخصیت کہ جسے سب سے بہادر کہا جاسکتا ھے! یادیں تازہ کرتے ھوے سیدنا علی نے یہ واقعہ بھی سنایا کہ  میری اَنکھوں کے سامنے وہ منظر بھی ھے کہ مکہ میں حضور علیہ السلام کفارِ قریش کے نرغے میں ھیں ایک اَپکو کھینچ رھا ھے تو دوسرا گرا رھا ھے اور وہ کہتے جارھے ھیں تم نے ھمارے خداوں کو ایک خدا بنا ڈالا؟؟ فرمانے لگے کہ بخدا ھم مسلمانوں میں نے کوئ قریب نا گیا ماسوا ابوبکر کے، وہ مارتے ھوے بڑھے ایک سے بھڑے دوسرے کو پچھاڑا اور ساتھ میں کہتے جاتے تمہارا ناس جاے! کیا تم ایک اَدمی کو اسلیے مارتے ھو کہ وہ کہتا ھے میرا رب اللہ ھے!! پہر حضرت نے جو چادر اوڑھ رکھی تھی اسے اٹھایا اور روے!  اسقدر روے کہ داڑھی مبارک تر ھوگئ پہر فرمانے لگے لوگو! میں تمکو خدا کی قسم دیکر پوچھتا ھوں کہ کیا ابوبکر بھتر تھے یا فرعون کی قوم کا وہ مومن؟[جسنے ایمان چھپارکھا تھا اور موسی علیہ السلام کی وکالت کرکے لڑا تھا] لوگ خاموش رھے حضرت علی فرمانے لگے فرعون کی قوم والے مومن کیساتھ بھری دنیا ھو تب بھی ابوبکر کیساتھ ایک گھڑی اس سے کہیں بہتر ھے، وہ اَل فرعون والا مومن تو اپنا ایمان چھپاے ھوے تھا اور ابوبکر وہ ذات تھی کہ جسنے ان حالات میں بھی اپنے ایمان کا اعلان کررکھا تھا۔ .............................. نشر مکرر

##############################
https://web.facebook.com/abubakr.quddusi.3/posts/2699156046810369
مولانا شمشاد سلفی صاحب کی شیعہ حضرات کی ایک تقریب میں تقریر کا چرچا ہے ، اس میں محترم نے بعض ایسی باتیں کی ہیں جو قریب از مداہنت ہیں ۔۔۔ عرض ہے ۔۔۔۔ باوجود احترام کے ۔۔۔۔  ان کی گفتگو  اور عمل ان کا ذاتی بلکہ گھوڑا نکلوانے والا دعوی ان کا خالص ذاتی عمل ہے اور نکتہ نظر ہے ۔۔جس کا مسلک سلف سے کوئی تعلق نہیں ۔۔۔اور نہ اہل السنہ کے نزدیک یہ شریعت کے موافق ہے ۔۔۔ سلفیت بلا شبہ مسلک اعتدال ہے ۔لیکن ہمارے نزدیک اعتدال یہ ہے کہ دوسرے کو اپنے عقائد کے مطابق عمل اور  عبادت کی آزادی ہو اور ۔۔۔۔۔ یہ آزادی یہ نہیں کہ کوئی میرے کسی بزرگ بارے دریدہ دہنی کرے اور اس پر مصر رہے تو میں اس پر خاموش رہوں ۔۔۔۔ ہم اعتدال رویوں میں روا رکھنے کے قائل ہیں ، عقائد میں نہیں ۔۔۔۔اور یہی مسلک اہل السنہ ہے ۔۔۔ اس سے ہٹ کے جس کا عمل ہو گا وہ اس کی ذاتی پسند یا غلطی تصور کی جایے گی ۔۔۔۔۔قصہ مختصر ۔۔

##############################
https://web.facebook.com/abubakr.quddusi.3/posts/2709249832467657
خبر ہے کہ چین نے تین وزراء کی تبدیلی کا مطالبہ کیا ہے ۔۔۔۔ سوائے افسوس کے کیا کہا جا سکتا ہے ۔۔۔ یہ ستر برس سے ہمارے لیڈروں کی کارکردگی کا نتیجہ ہے ۔۔۔ جنہوں نے اس قوم کو ہجوم بنا رکھا ہے ۔۔۔کیا آپ یقین کریں گے کہ پاکستان بنتے ہی ہماری قیادت نے امریکہ سے امداد کی درخواست کر دی تھی ۔۔۔۔اور تب سے اب تک یہ سلسلہ دراز سے دراز تر ہوتا چلا جا رہا ہے ۔۔۔ ہم سب نے اپنے اپنے بت پالے ہوے ہیں ۔۔۔مجرموں کو لیڈر بنا رکھا ہے ۔۔۔۔جنہوں نے ستر برس میں قوم کو بھکاری بنا دیا ، عزت رہن رکھوا دی ۔۔۔

##############################
https://web.facebook.com/abubakr.quddusi.3/posts/2708141362578504
مجھے نہیں معلوم تھا کہ مولانا مچھلیوں کے امیگریشن آفیسر بھی ہیں ۔۔۔بہرحال روک سکو تو روک لو ۔۔۔۔۔ مجھے یاد آیا کہ ہمارے ایک معروف دیوبندی دوست ہیں ، جن کو آپ سب لوگ جانتے ہیں ۔۔۔ان مفتی صاحب کا فون آیا برادر عمر فاروق کو ۔۔۔ان کا کہنا تھا کہ بھائی اہل  ۔ حدیث لوگ اس طرح کی لایعنی اور  من۔ گھڑت  باتوں پر بہت اچھا اور علمی رد  کرتے ہیں ۔۔۔ذرا ان مولانا کو تو روکیے ۔۔۔لیکن ان کو معلوم تھا نہ ہمیں کہ مولانا ایجادات کی دنیا میں بہت آگے نکل گیے ہیں

##############################
https://web.facebook.com/abubakr.quddusi.3/posts/2712037698855537
ہم غیر موجود نعمتوں اور خوشیوں کی آرزو اور حسرت میں موجود نعمتوں ،  خوشیوں اور محبتوں کی قدر کرتے ہیں اور نا شکر کرتے ہیں ۔۔۔ پھر یوں ہوتا ہے کہ موجود نعمتیں بھی چھن جاتی ہیں اور تب سوائے مزید حسرتوں کے ہمارے دامن میں کچھ نہیں ہوتا ۔۔۔۔۔ نی اونٹھاں والے ٹر  جان گے  فیر لبھدی پھریں گی ہانی  نی سسیے جاگدی رئیں  راہ کجدی نیند نمانی  ابوبکر قدوسی

##############################
https://web.facebook.com/abubakr.quddusi.3/posts/2716151581777482
فروغ نسیم کا وکالت لائسنس بحال  ۔۔۔پھرتیاں ۔۔۔فروغ نسیم کا وکالت لائسنس بحال  ۔۔۔پھرتیاں ۔۔۔

##############################
https://web.facebook.com/abubakr.quddusi.3/posts/2717247991667841
میں سونے لگا ہوں ۔۔کیونکہ اس قوم کے نصیب بھی تو سوۓ ہی ہوے ہیں ۔۔ اندازہ کیجئے اس میں غلامی کی خو ایسی رچ گئی ہے کہ آج ان کی مزید غلامی پر مہر لگ گئی ہے اور پھر بھی ایک کثیر تعداد خوشیاں منا رہی ہے ۔۔ خیر چند روز کی بات ہے ، پس پردہ والے جب منہ کو آئیں گے تو خان  صاحب کے پاس بھی ایک ہی راستہ ہو گا کہ نواز شریف کی راہ اختیار کرے ۔۔۔سوشل میڈیا پر  سب لوگ جانتے ہیں کہ میں نواز شریف بارے شدید تنقیدی رائے رکھتا ہوں ۔۔۔لیکن مزاج ہے کہ درست کو درست کہتا ہیں ۔۔۔ہاں مگر اس درست کو جسے درست سمجھتا ہوں ۔۔۔۔ تو عرض ہے کہ نواز شریف کو  داد تو بنتی ہے نا کہ پورے قد سے ان ہے سامنے کھڑا ہو گیا تھا ۔۔۔بھلے اس کے ساتھ جو بھی ہوا ۔۔۔۔۔کچھ مدت دیکھ لیجئے کہ عمران خان کے پاس بھی یہی راہ ہو گی ۔۔۔سوال بس یہی ہے کہ کیا وہ تب جرات دکھا سکیں گے اور آنکھوں میں aآنکھیں ڈال کہہ سکیں گے کہ آپ کی حدود بس اتنی ہیں

##############################
https://web.facebook.com/abubakr.quddusi.3/posts/2725198597539447
یہ ہیں ڈاکٹر شرافت علی ۔۔ابھی مکتبہ قدوسیہ تشریف لائے ۔۔۔۔۔لمبے سجدے ، پانی پلانے کے خاص طریقے اور بہت سے مختلف انداز سے علاج کرتے ہیں ۔۔۔اور حیرت انگیز واقعات ظہور پذیر ہوتے ہیں ۔۔۔

##############################
https://web.facebook.com/abubakr.quddusi.3/posts/2724983930894247
بات ہی ختم ۔۔۔

##############################
https://web.facebook.com/abubakr.quddusi.3/posts/2727200664005907
کیا مجربات شریعت سازی ہیں ؟ کل مجربات کے حوالے سے کچھ گزراشات کی تھیں تو بعض احباب اس معترض ہوۓ - ان کا کہنا تھا کہ پھر شریعت سازی  کس کا نام ہے ؟ تو عرض ہے کہ شریعت سازی کا مطلب ہے کہ کوئی ایسی شے یا طریق کا آغاز کہ کوئی اصل بھی شریعت میں نہیں ملتی ، اور عبادات میں کوئی اضافہ ..... مجربات نہ تو عبادت ہیں ، نہ شریعت کا کوئی لازمہ -  خود مدت تک میرا اپنا بھی یہی خیال رہا کہ یہ  خود اختیار کردہ وظائف کی کوئی حیثیت نہیں لیکن پھر اپنے خیال سے رجوع کیا - ایک بات ضمنا عرض کروں کہ خود اختیار کردہ اور خود وضع کردہ میں فرق ضرور ملحوظ رکھئے گا - خود اختیار کردہ وظائف کی مثال یوں ہے کہ الفاظ تو قران و حدیث میں موجود ہیں لیکن  تعداد اور وقت آپ خود اپنے لیے مقرر کرتے ہیں ..جیسے استغفار ...اور خود وضع کردہ آپ کی ہند و پاک کی "لوکل مارکیٹ " میں بہت موجود ہیں -  بہت بار خیال آتا کہ جب نبی کریم صلی اللہ علیہ وسلم  سے منقول ہے کہ وہ دن میں ستر ستر بار استغفار کرتے - اس بات سے  خیال آیا کہ  کیوں نہ ستر بار کی تسبیح مقرر کر لی جائے - اب یہاں اس بات کا خیال رہے کہ تعداد کی یہ تقرری  اس لیے کی جاتی ہے کہ بندہ پابند ہو جائے - اس کا فائدہ یہ ہوتا ہے کہ سستی نہیں ہوتی اور کچھ وظائف ہو جاتے ہیں -  اب اس سے آگے کا مرحلہ یوں ہوتا ہے کہ .... کوئی بزرگ یا عام آدمی کسی مقصد کے حصول کے  لیے کوئی وظیفہ شروع کرتا ہے اور خود کو پابند کرنے کے لیے وہ خود پر اک مخصوص تعداد لازمی قرار دے لیتا ہے - اب اس کا مقصد حاصل ہو جاتا ہے تو وہ کسی سے تذکرہ کرتا  ہے یا کوئی اور دوست اسی مصیبت یا  معاملے میں مبتلا ہوتا ہے تو وہ اسے کہتا ہے : " بھائی میں نے تو اس مصیبت میں یہ  وظیفہ کیا تھا ، آپ بھی کر لو ، ممکن ہے فائدہ ہو جائے " یاد رکھئے بات امکان کی ہے ، لازمی نہیں کہ مقصد ضرور حاصل ہو جائے - بس یہ ہے امکانات بڑھ جاتے ہیں - بالکل وہی معاملہ ہے دعا والا کہ کبھی دعا قبول  نہیں بھی ہوتی حالانکہ دعا کا طریقہ مسنون ہوتا ہے اور مقصد بھی  جائز -  اب جب کوئی بزرگ یا دوست ایک وظیفہ کرتا ہے اور مطلوبہ نتائج مل جاتے ہیں اور گاہے دوسرا بھی کرتا ہے اور مقصد کا حصول ہو جاتا ہے تو یہی مجربات ہیں - ہم نے شروع میں لکھا تھا کہ ان مجربات کی اصل قران و حدیث میں ضرور ہونی چاہیے ، تب ہی قابل قبول ہوں گے - جیسے کل  کی پوسٹ میں صحابی رسول کا سورہ فاتحہ  سے دم کا واقعہ بیان کیا تھا ...حالنکہ نبی کریم نے ان کو یہ نہیں بتایا تھا کہ بچھو کے کاٹے کا بھی اس میں علاج ہے ، بس ان کے جی میں آئ  اور اللہ نے شفا ڈال دی - ان مجربات کے حوالے سے بہت سے دلچسپ واقعات بھی ملتے ہے ... مگر ... اگلی  نشست میں ان شا اللہ - ابوبکر قدوسی

##############################
https://web.facebook.com/abubakr.quddusi.3/posts/2728612020531438
برداران رعایتی نمبر دیا کیجئے ...  مجھے صبح وٹس ایپ پر بھی یہ ہنگام بھری کہانی موصول ہوئی مگر نظر انداز کیا ، ابھی ایک محترم دوست کی وال پر دیکھا تو سوچا کچھ لکھ  دوں ...میں چونکہ ڈیزائنگ کی دنیا کا فرد ہوں اس لیے سمجھتا ہوں اور جانتا ہوں کہ  ہماری نوجوان نسل جو گرافک ڈیزائننگ میں آئی ہے اس کو بہت سے ٹولز کا استعمال تو آتا ہے لیکن بہت سی تاریخی اشیاء کی دور تک خبر نہیں ہوتی - یہ ڈیزائن اصل میں خط کوفی میں کی گئی خطاطی تھی یعنی کیلی گرافی - جو کو خاتون ڈیزائنر نے نیٹ سے اٹھایا اور اپنے ڈیزائن کا حصہ بنا لیا - اس کو چونکہ اس خط کی باریکیوں سے آگاہی نہ تھی سو اس کے لیے یہ محض ایک خوبصورت مربع شکل کا ڈیزائن تھا جو اسے نیٹ سے مفت میں ، دل کو بھایا اور آگے چلا دیا - خط کوفی کی خوبی کہیں گے کہ یہ بہت مشکل خط ہے - کبھی کبھی تو ایسا مشکل کہ سمجھنے کے لیے ٹھیک ٹھاک ذہنی مشقت کرنا پڑتی ہے - مجھے یاد ہے ایک بار ایک آیت کو مکمل سمجھنے کے لیے کہ کیا لکھا ہے ، میں معروف خطاط جناب عبد الرشید قمر کے پاس گیا تھا - خیر کہنا یہی تھا کہ  غلطی کی صورت میں یہی کیا کیجئے کہ کرنے والے کو خبر ہی  نہ تھی نہ کہ سیدھا گستاخی کا فتوی لگا دیا جائے - آپ کو وہ واقعہ یاد دلاتا ہوں کہ جب رسول معظم و مکرم  ایک   قبر کے پاس  سے گزرے تو ایک عورت کو قبر پر نوحہ کناں دیکھا ، اس پر اسے صبر کی تلقین کی - اس پر اس عورت نے کہا کہ "تمہار مرا  ہوتا تو دیکھتی کہ  کیسے صبر آتا " صحابہ کو اس  انداز تکلم پر غصہ آیا تو آپ نے یہی  کہا کہ اسے کچھ مت کہو کہ وہ نہیں پہچانتی ..ہان جب اس عورت کو خبر ہوئی تو پیچھے بھاگی اور معافی کی خواستگار ہوئی ...سو دوستو ! عرض یہی ہے رعایتی نمبر دینا سیکھئے اور شک کا فائدہ دیا کیجئے ..اس کمپنی کی بہت اچھی سی معذرت آ گئی ہے قبول کیجئے .........اور درگزر کیجئے ...ابوبکر قدوسی

##############################
https://web.facebook.com/abubakr.quddusi.3/posts/2728544693871504
ایک عزیز دوست نے  حرم نبوی کی ایک ویڈیو بھجوائی ہے جس میں موذن  اذان دے رہے ہیں اور پیچھے کرسی پر بیٹھے کوئی صاحب  رسول مکرم کا نام آنے پر انگوٹھے چوم رہے ، اس ویڈیو کو  نشر کرنے والے صاحب " وہابیوں " کو طعنہ دے رہے ہیں کہ ! "دیکھو نبی کریم صلی اللہ علیہ وسلم کا نام آنے پر امام صاحب  بھی انگوٹھے چوم رہے ہیں "  اس ان کے اس عمل  پر حسب معمول ہمارے مدتوں کے  کرم فرما طعنہ جوئی کر رہے ہیں کہ دیکھو تمہارے امام صاحب کیا عمل کرتے ہیں ..اور تم اس عمل پر فتوے لگاتے ہو  .؟ تو عرض یہ ہے :  کہ وہ صاحب موذن کےپیچھے ضرور بیٹھے ہیں ، لیکنن  یہ کس نے خبر دی کہ وہ امام ہیں ؟ لیکن ہم ذرا آگے کی بات کرتے ہیں ، بالفرض وہ امام صاحب بھی ہیں تو ہمارا موقف اور مسلک وہی رہے گا - ایک بات یاد رکھ لیجئے کہ ہمارا موقف و مسلک کسی شہر یا امام کے پیچھے پیچھے نہیں چلتا ...ہمارا عقیدہ و مسلک  مدینے سے نہیں  مدینے  والے سے پیوست ہے - کل کو کوئی اس سے آگے کی چیز وہاں امام مقرر ہو جائے تو کیا ہم اس کے غلط کو غلط کہنا  چھوڑ دیں گے ؟؟ واللہ ہرگز ہرگز نہیں ..کہ ہمار عقیدہ مسجد نبوی کے امام نہیں بلکہ امام الانبیاء سے جڑا ہوا ہے اور بس

##############################
https://web.facebook.com/abubakr.quddusi.3/posts/2730598973666076
الحمد للہ ۔۔۔۔۔

##############################
https://web.facebook.com/abubakr.quddusi.3/posts/2730071977052109
او بولو تے سئ  اڑتیس ارب روپے کی آمد پر اپوزیشن ، حکومت اور میڈیا کی مکمل خاموشی بتا رہی ہے کہ سارے ملک ریاض کے " کانے  " ہیں ۔۔۔ اب ناصر مدنی ہی آ کے ان کو کہہ سکتے ہیں کہ :  او بولو تے سئ

##############################
https://web.facebook.com/abubakr.quddusi.3/posts/2733860533339920
کچھ دن پہلے عرض کیا تھا کہ جب کوئی قوم اپنے نظریے سے رخصت اختیار کرتی ہے تو پھر اس کے زوال کی رفتار پہاڑی سے  لڑکھنے والے بھاری  پتھر سے بھی تیز تر ہوتی ہے ۔ دعا کی بات کرتے ہیں تو اس مملکت توحید کے لیے بہت ہیں کہ محفوظ اور مامون رہے ۔لیکن اس کے موجودہ حکمرانوں نے اس تحفظ کے حصول کے لیے غلط راہ اختیار کر لی ہے ۔ان کا تحفظ الله سے رجوع میں ہے نہ الله سے بغاوت میں ۔۔۔ہماری دعائیں  بھلا کیا کام کریں گی ۔

##############################
https://web.facebook.com/abubakr.quddusi.3/posts/2736333836425923
اپنے موضوع پر منفرد کتاب ۔۔مفتی عبید الله خان عفیف حفظہ الله کے قلم سے ۔۔ قیمت بمع اخراجات ترسیل ۔۔275 روپے ۔۔رابطہ وٹس ایپ  03214460487

##############################
https://web.facebook.com/abubakr.quddusi.3/posts/2736125903113383
جب لال لال لہرائے گا ۔تب ہوش ٹھکانے آئے گا ۔۔ملک ریاض کی " عظمت " کو سلام

##############################
https://web.facebook.com/abubakr.quddusi.3/posts/2738795996179707
سالگرہ منانے کا ۔۔۔ "شرعی" ۔۔۔ طریقہ ۔  اچھا اب یہ بتائیے کہ کون کون اپنی سالگرہ ایسے منائے گا ۔۔۔خیر ہیپی برتھ ڈے  ٹو  یو ۔۔۔آل

##############################
https://web.facebook.com/abubakr.quddusi.3/posts/2739812829411357
کیا متعہ کے "جواز" پر غور کی کوئی صورت ممکن ہے ؟  ۔۔۔۔۔۔۔۔۔اول حصہ ۔۔۔۔۔ برادرعزیزحافظ زبیر --تیمی-- نے بڑھتی ہوئی جنسی بے راہ روی کے حوالے سے لکھا ، ان کا درد دل ان کے الفاظ سے عیاں تھا - واقعی اس وقت امت کے نوجوان اور صالح نوجوان ان کے بیان کردہ مسائل کے حوالے سے اذیت میں مبتلا ہیں - جنسی فرسٹریشن بڑھتی جا رہی ہے جس کا ایک بڑا سبب ہمارے ارد گرد کا ماحول ہے ، اور اس ماحول کے نتیجے میں پیدا ہونے والی خواہش کو پورا ہونے کی بجائے گلا گھونٹنے والا ماحول ذہنی تناؤ میں اضافے کا سب بنتا اور مزید آگے بڑھ کے کبھی جرم کی راہ دکھلاتا ہے اور کبھی گناہ کا راستہ کھول دیتا ہے - اور جو صالح نوجوان اس سے بچ کے پاک باز زندگی گزارنا چاہتے ہیں ان کے لیے پھر مسائل ہی مسائل ہیں -  اس المناک اور کربناک صورت حال کا تجزیہ کرتے ہوئے ، اس فریسٹریشن سے نکلنے کے واسطے ، ڈاکٹر حافظ محمد زبیر نے بہت سے پہلو ڈسکس کیے لیکن دو نکات پر ان کا موقف اہل السنہ کے مذھب سے متصادم دکھائی دیتا ہے - ان کے دو اقساط پر مشتمل مضمون نے لونڈیوں اور غلاموں کے حوالے سے کچھ باتیں ایسی ہیں جو شائد اپنی تفہیم میں درست نہیں ، اسی طرح انہوں نے جو کچھ متعہ کے حوالے سے لکھا وہ شائد ہر کسی کے لیے حیران کن تھا - ان کی تفصیلی  پوسٹ کا خلاصہ ہمارے الفاظ میں یہ ہے کہ متعہ کے حوالے سے اہل علم کو سیدنا عبد اللہ بن عباس کے فتوائے جواز پر غور کرنا چاہیے - اور اس جواز کی تلاش کا مقصود نوجوانوں کی جنسی فرسٹریشن یا بھوک کو مٹانے کی کوئی "شرعی " صورت ہے - لیکن دیانت کا تقاضہ ہے کہ ہم ان کے مضمون کو "اپنے الفاظ " کا جامہ نہ پہنائیں بلکہ " متنازعہ " پیرا گراف ہی نقل کر دیں ...البتہ جو احباب اس کو تفصیلی پڑھنا چاہیں وہ ان کی وال پر جا کے بھی دیکھ سکتے ہیں - حافظ صاحب لکھتے ہیں : ۔۔۔۔۔۔۔۔۔۔۔ " تیسری صورت یہ ہو سکتی ہے کہ نکاح متعہ کے بارے حضرت عبد اللہ بن عباس کے مشروط فتوی پر اجتماعی غور کر لیا جائے کیونکہ جن روایتوں میں یہ ہے کہ قیامت کے دن تک منع کیا ہے، وہ فتح مکہ کے موقع کی ہیں۔ اور بعض روایات کے مطابق اس کے بعد بھی حلال کیا گیا ہے تو اس پر غور کر لیا جائے کہ ان روایات میں جمع کیا ہے۔ اور اگر ایسا غور وفکر نہیں کیا جائے گا تو شدید اندیشہ ہے کہ یہ معاشرہ زنا کی برائی کی لپیٹ میں آ جائے بلکہ یہ کہنا چاہیے کہ آ گیا ہے۔ کیا شادی شدہ اور کیا غیر شادی شدہ، بلکہ شادی شدہ نے تو زیادہ گند پھیلایا ہوا ہے۔" ۔۔۔۔۔۔۔۔۔۔۔۔ حافظ صاحب کا اقتباس تمام ہوا ۔ اس سے پہلے کہ اس پر غور کیا جائے کہ سیدنا عبد اللہ بن عباس فتوئے جواز کیا تھا ، میں سمجھتا ہوں قارئین کو ذرا نکاح متعہ کا اچھے طور تعارف ہونا چاہیے تا کہ احباب حافظ صاحب کی اس تجویز کے مضمرات سے آگاہ ہو سکیں - نکاح متعہ کی دو اقسام ہیں - ایک وہ نکاح جس کو اسلام نوے حرام قرار دیا دوسرا وہ نکاح متعہ جس کا ابتدائے اسلام یا حرمت کے حکم سے پہلے بھی تصور ہی نہیں تھا - جس نکاح نکاح متعہ کا اسلام کے حرمت کے حکم سے پہلے تصور تھا اور مروج تھا اس میں عورت مرد ایک مخصوص مدت کے لیے آپس میں نکاح کرتے اس نکاح کے لیے گواہان کی موجودگی ، ولی کی رضا مندی ، اعلان نکاح ، پھر استبراء رحم کا اہتمام سب ہوتا - اس نکاح میں طے شدہ مدت کے بعد خاتون اور مرد خود بخود جدا ہو جاتے یعنی طلاق کی کوئی ضرورت نہ ہوتی - البتہ استبراء رحم کے واسطے ایک حیض عورت اگلے ازدواجی رشتے تک انتظار کرتی - یہ وہ نکاح تھا جس کو اسلام نے حرام قرار دیا - اب جو موجودہ متعہ رائج ہے اس کے ساتھ تو لفظ نکاح کا استعمال بھی کرتے ہوئے حیاء آتی ہے - اس میں ایک عورت اور مرد باہم ، خود ہی مل بیٹھ کے آپس میں طے کرتے ہیں وہ چند دن کے لیے آپس میں جنسی تعلق قائم کریں گے ، اس کی باقاعدہ اجرت طے ہوتی ہے - اس کی مدت دنوں ہفتوں سے کم تر ہو کے چند گھنٹے تک بھی سکتی ہے- خود " قائلین متعہ " کی  حدیث کی بنیادی کتاب اصول کافی میں ایسی عورت کے لیے کہا گیا ہے : "انما ھی مستاجرہ " بلا شبہ [ممتوعہ] عورت تو ٹھیکے پر لی شے کی طرح ہے - کیا اس سے زیادہ نکاح کی توہین ، اور عورت کی تذلیل ہو سکتی ہے ؟ اس طریقہ " نکاح " میں استبراء رحم ، گواہان ، ولی کی اہمیت کا  کوئی گذر نہیں تو اولاد وغیرہ کا کیا جھگڑا ۔۔۔ پہلے طریقہ نکاح میں اسبترا رحم کا اہتمام ہی بتاتا ہے کہ اس نکاح متعہ میں اولاد کے امکانات کو سوچا ضرور جاتا تھا ۔۔۔ اور جب  اولاد کے امکانات کو سوچا جا سکتا ہے تو لازمی بات ہے ذہن کے گوشوں میں  ان کی ذمے داری اٹھانا اور ان کو صاحب نسب سمجھنا اور اعلان کرنا بھی ہوتا ہو گا ۔۔۔  جب کہ موجودہ طریقہ میں ایسا کوئی اہتمام تو کیا سوچ تک کا کوئی گذر نہیں ۔۔۔سو اس میں اور زنا میں فرق  رکھنا ناممکن امر ہے ۔۔۔ اب عرض ہے کہ جس نکاح متعہ کو اسلام میں حرام قرار دیا گیا اس کا تو تصور بھی مٹ  گیا تو برادر محترم کس کے احیاء بارے غور کی دعوت دے رہے ہیں ؟ اور اگر رک کے ۔۔۔۔کچھ دیر کے لیے ہی سہی  ۔۔۔ حافظ صاحب کی  بات پر غور کر لیا جائے تو آپ کے نوجوانوں کی جنسی فرسٹریشن کا علاج تو نکل آئے گا ۔۔۔لیکن اس  عورت کی کیا  حیثیت ہو گی ؟  وہ تو  پھر محض جنسی کھلونا بن کے رہ جائے گی ۔۔۔جب کہ جنس کی شدید طلب  بھی عورت کو گھر ، اولاد ، معاشرتی مقام ، اور سکون پر سمجھوتہ کرنے پر آمادہ نہیں کر سکتی ۔ اصل میں ہم ایسےامور پر بحث میں فریق ثانی کی موجودگی تک کو بھول جاتے ہیں چہ جائیکہ اس کی جذباتی کیفیت پر بھی غور کیا جائے ۔ ۔۔۔جاری ۔۔۔۔ ہم آگے ، لونڈی غلام کے نظام ، سیدنا ابن عباس ( رض ) کے فتوے  ، اور بار بار متعہ کے حلال و حرام کے فیصلوں کے حوالے سے بات کریں گے ۔۔۔۔ان شا الله ۔۔۔۔ابوبکر قدوسی

##############################
https://web.facebook.com/abubakr.quddusi.3/posts/2739683446090962
اب تبصرہ آپ کیجئے ۔۔۔

##############################
https://web.facebook.com/abubakr.quddusi.3/posts/2739812829411357
کیا متعہ کے "جواز" پر غور کی کوئی صورت ممکن ہے ؟  ۔۔۔۔۔۔۔۔۔اول حصہ ۔۔۔۔۔ برادرعزیزحافظ زبیر --تیمی-- نے بڑھتی ہوئی جنسی بے راہ روی کے حوالے سے لکھا ، ان کا درد دل ان کے الفاظ سے عیاں تھا - واقعی اس وقت امت کے نوجوان اور صالح نوجوان ان کے بیان کردہ مسائل کے حوالے سے اذیت میں مبتلا ہیں - جنسی فرسٹریشن بڑھتی جا رہی ہے جس کا ایک بڑا سبب ہمارے ارد گرد کا ماحول ہے ، اور اس ماحول کے نتیجے میں پیدا ہونے والی خواہش کو پورا ہونے کی بجائے گلا گھونٹنے والا ماحول ذہنی تناؤ میں اضافے کا سب بنتا اور مزید آگے بڑھ کے کبھی جرم کی راہ دکھلاتا ہے اور کبھی گناہ کا راستہ کھول دیتا ہے - اور جو صالح نوجوان اس سے بچ کے پاک باز زندگی گزارنا چاہتے ہیں ان کے لیے پھر مسائل ہی مسائل ہیں -  اس المناک اور کربناک صورت حال کا تجزیہ کرتے ہوئے ، اس فریسٹریشن سے نکلنے کے واسطے ، ڈاکٹر حافظ محمد زبیر نے بہت سے پہلو ڈسکس کیے لیکن دو نکات پر ان کا موقف اہل السنہ کے مذھب سے متصادم دکھائی دیتا ہے - ان کے دو اقساط پر مشتمل مضمون نے لونڈیوں اور غلاموں کے حوالے سے کچھ باتیں ایسی ہیں جو شائد اپنی تفہیم میں درست نہیں ، اسی طرح انہوں نے جو کچھ متعہ کے حوالے سے لکھا وہ شائد ہر کسی کے لیے حیران کن تھا - ان کی تفصیلی  پوسٹ کا خلاصہ ہمارے الفاظ میں یہ ہے کہ متعہ کے حوالے سے اہل علم کو سیدنا عبد اللہ بن عباس کے فتوائے جواز پر غور کرنا چاہیے - اور اس جواز کی تلاش کا مقصود نوجوانوں کی جنسی فرسٹریشن یا بھوک کو مٹانے کی کوئی "شرعی " صورت ہے - لیکن دیانت کا تقاضہ ہے کہ ہم ان کے مضمون کو "اپنے الفاظ " کا جامہ نہ پہنائیں بلکہ " متنازعہ " پیرا گراف ہی نقل کر دیں ...البتہ جو احباب اس کو تفصیلی پڑھنا چاہیں وہ ان کی وال پر جا کے بھی دیکھ سکتے ہیں - حافظ صاحب لکھتے ہیں : ۔۔۔۔۔۔۔۔۔۔۔ " تیسری صورت یہ ہو سکتی ہے کہ نکاح متعہ کے بارے حضرت عبد اللہ بن عباس کے مشروط فتوی پر اجتماعی غور کر لیا جائے کیونکہ جن روایتوں میں یہ ہے کہ قیامت کے دن تک منع کیا ہے، وہ فتح مکہ کے موقع کی ہیں۔ اور بعض روایات کے مطابق اس کے بعد بھی حلال کیا گیا ہے تو اس پر غور کر لیا جائے کہ ان روایات میں جمع کیا ہے۔ اور اگر ایسا غور وفکر نہیں کیا جائے گا تو شدید اندیشہ ہے کہ یہ معاشرہ زنا کی برائی کی لپیٹ میں آ جائے بلکہ یہ کہنا چاہیے کہ آ گیا ہے۔ کیا شادی شدہ اور کیا غیر شادی شدہ، بلکہ شادی شدہ نے تو زیادہ گند پھیلایا ہوا ہے۔" ۔۔۔۔۔۔۔۔۔۔۔۔ حافظ صاحب کا اقتباس تمام ہوا ۔ اس سے پہلے کہ اس پر غور کیا جائے کہ سیدنا عبد اللہ بن عباس فتوئے جواز کیا تھا ، میں سمجھتا ہوں قارئین کو ذرا نکاح متعہ کا اچھے طور تعارف ہونا چاہیے تا کہ احباب حافظ صاحب کی اس تجویز کے مضمرات سے آگاہ ہو سکیں - نکاح متعہ کی دو اقسام ہیں - ایک وہ نکاح جس کو اسلام نوے حرام قرار دیا دوسرا وہ نکاح متعہ جس کا ابتدائے اسلام یا حرمت کے حکم سے پہلے بھی تصور ہی نہیں تھا - جس نکاح نکاح متعہ کا اسلام کے حرمت کے حکم سے پہلے تصور تھا اور مروج تھا اس میں عورت مرد ایک مخصوص مدت کے لیے آپس میں نکاح کرتے اس نکاح کے لیے گواہان کی موجودگی ، ولی کی رضا مندی ، اعلان نکاح ، پھر استبراء رحم کا اہتمام سب ہوتا - اس نکاح میں طے شدہ مدت کے بعد خاتون اور مرد خود بخود جدا ہو جاتے یعنی طلاق کی کوئی ضرورت نہ ہوتی - البتہ استبراء رحم کے واسطے ایک حیض عورت اگلے ازدواجی رشتے تک انتظار کرتی - یہ وہ نکاح تھا جس کو اسلام نے حرام قرار دیا - اب جو موجودہ متعہ رائج ہے اس کے ساتھ تو لفظ نکاح کا استعمال بھی کرتے ہوئے حیاء آتی ہے - اس میں ایک عورت اور مرد باہم ، خود ہی مل بیٹھ کے آپس میں طے کرتے ہیں وہ چند دن کے لیے آپس میں جنسی تعلق قائم کریں گے ، اس کی باقاعدہ اجرت طے ہوتی ہے - اس کی مدت دنوں ہفتوں سے کم تر ہو کے چند گھنٹے تک بھی سکتی ہے- خود " قائلین متعہ " کی  حدیث کی بنیادی کتاب اصول کافی میں ایسی عورت کے لیے کہا گیا ہے : "انما ھی مستاجرہ " بلا شبہ [ممتوعہ] عورت تو ٹھیکے پر لی شے کی طرح ہے - کیا اس سے زیادہ نکاح کی توہین ، اور عورت کی تذلیل ہو سکتی ہے ؟ اس طریقہ " نکاح " میں استبراء رحم ، گواہان ، ولی کی اہمیت کا  کوئی گذر نہیں تو اولاد وغیرہ کا کیا جھگڑا ۔۔۔ پہلے طریقہ نکاح میں اسبترا رحم کا اہتمام ہی بتاتا ہے کہ اس نکاح متعہ میں اولاد کے امکانات کو سوچا ضرور جاتا تھا ۔۔۔ اور جب  اولاد کے امکانات کو سوچا جا سکتا ہے تو لازمی بات ہے ذہن کے گوشوں میں  ان کی ذمے داری اٹھانا اور ان کو صاحب نسب سمجھنا اور اعلان کرنا بھی ہوتا ہو گا ۔۔۔  جب کہ موجودہ طریقہ میں ایسا کوئی اہتمام تو کیا سوچ تک کا کوئی گذر نہیں ۔۔۔سو اس میں اور زنا میں فرق  رکھنا ناممکن امر ہے ۔۔۔ اب عرض ہے کہ جس نکاح متعہ کو اسلام میں حرام قرار دیا گیا اس کا تو تصور بھی مٹ  گیا تو برادر محترم کس کے احیاء بارے غور کی دعوت دے رہے ہیں ؟ اور اگر رک کے ۔۔۔۔کچھ دیر کے لیے ہی سہی  ۔۔۔ حافظ صاحب کی  بات پر غور کر لیا جائے تو آپ کے نوجوانوں کی جنسی فرسٹریشن کا علاج تو نکل آئے گا ۔۔۔لیکن اس  عورت کی کیا  حیثیت ہو گی ؟  وہ تو  پھر محض جنسی کھلونا بن کے رہ جائے گی ۔۔۔جب کہ جنس کی شدید طلب  بھی عورت کو گھر ، اولاد ، معاشرتی مقام ، اور سکون پر سمجھوتہ کرنے پر آمادہ نہیں کر سکتی ۔ اصل میں ہم ایسےامور پر بحث میں فریق ثانی کی موجودگی تک کو بھول جاتے ہیں چہ جائیکہ اس کی جذباتی کیفیت پر بھی غور کیا جائے ۔ ۔۔۔جاری ۔۔۔۔ ہم آگے ، لونڈی غلام کے نظام ، سیدنا ابن عباس ( رض ) کے فتوے  ، اور بار بار متعہ کے حلال و حرام کے فیصلوں کے حوالے سے بات کریں گے ۔۔۔۔ان شا الله ۔۔۔۔ابوبکر قدوسی

##############################
https://web.facebook.com/abubakr.quddusi.3/posts/2739683446090962
اب تبصرہ آپ کیجئے ۔۔۔

##############################
https://web.facebook.com/abubakr.quddusi.3/posts/2742271905832116
بلا شبہ جاہل انسان ہے ، مقام رسالت سے ناآشنا ہے ، تہذیب سے دور ہے ، چپ رہے تو معزز بولے تو ماحول ہی گدلا کرتا ہے ۔۔۔۔اس کو۔ معلوم ہی نہیں کہ رسول کو کوئی " ذلیل " نہیں کر سکتا کہ الله نے  آپ کا ذکر آسمانوں سے بھی بلند کر دیا ۔۔۔۔ لیکن  اپنے فتووں کو اتنا ارزاں نہ کیجئے ، بعض احباب کفر اور بعض گستاخی ۔۔۔  بایں مفھوم کہ جیسے دانستہ ہو ۔۔۔ کا فتوے لگا رہے ہیں ۔۔۔ آپ کو وہ  حدیث تو یاد ہو گی  کہ جس نے کہا تھا ۔۔۔" الله میں تیرا رب تو میرا بنده ۔۔۔۔"  اور الله مسکرا اٹھا تھا ۔۔۔سو ضروری ہے کہ بات کا پس منظر  دیکھا جائے اور نیت کا اندازہ لگانے کی کوشش کی جائے ۔۔۔

##############################
https://web.facebook.com/abubakr.quddusi.3/posts/2742111022514871
کیا متعہ کے "جواز" پر غور کی کوئی صورت ممکن ہے ؟ ۔۔۔۔۔۔۔۔۔دوسرا  حصہ ۔۔۔۔۔ حافظ محمد زبیر صاحب کے مضمون کے حوالے سے بات چل رہی تھی کہ جس میں انھوں نے معاشرے میں بڑھتی ہوئی جنسی بے راہ روی کے تدارک کے لیے’’متعہ کے جواز پر فتویٰ سیدنا ابن عباس پر غور‘‘ کرنے کا مشورہ دیا تھا۔ کل ہم نے متعہ کا مختصر تعارف کروایا تھا۔ اپنے مضمون میں حافظ صاحب نے ایک اور نکتہ بیان کیا ہے متعہ بار بار حلال کیا گیا، پھر ہر بار اسے حرام قرار دیا گیا۔ حافظ زبیر اس دعوے سے یہ نتیجہ اخذ کر رہے ہیں کہ اضطرار میں جیسے دوسرے حرام حلال ہوجاتے ہیں، ایسے ہی اضطراری حالت کے سبب رسول اکرم صلی اللہ علیہ وسلم کے دور میں بھی یہ حلال و حرام ہوتا رہا ہو۔ سو آج کل ہم حالت اضطرار میں ہیں سو اس پر غور کرنا چاہیے - اور برادر عزیز اس پر غور کی بنیاد سیدنا ابن عباس کے فتوے کو بنا رہے ہیں ۔ کل ہم عرض کرچکے کہ جو متعہ آج کل بعض گروہوں میں رائج ہے وہ خالص زنا ہے اور کیا ممکن ہے کہ جنسی فرسٹڈ ؟؟؟ اور بے حیائی کے خاتمے کے لیے دوسری بے حیائی کو متعال کرلیا جائے! اب آتے ہیں اس بار بار حلال و حرام کرنے کی حقیقت کی طرف۔ حافظ محمد زبیر حفظہ اللہ نے اپنے مضمون میں لکھا ہے: ........................ مجھے بھی اہل علم کے اتفاق سے نکلنا نہیں ہے کہ اسی بات کو میں نے بطور منہج لازم پکڑا ہوا ہے لہذا نکاح متعہ کے حرام ہونے ہی کا فتوی بیان کرتا ہوں اگرچہ میں یہ سمجھتا ہوں کہ فی زمانہ اہل علم کو عبد اللہ بن عباس رضی اللہ عنہ کے فتوی پر غور کرنا چاہیے کہ عبد اللہ بن عباس رضی اللہ عنہ جیسے فقیہ صحابی سے یہ فتوی جاری ہونے کی وجوہات کیا تھیں؟ ................... شاید ان کو اس معاملے کو بہت تفصیل سے دیکھنے کا موقع نہیں مل سکا۔ وگرنہ حقیقت یہ ہے کہ متعہ صرف ایک بار حلال ہوا ہے اور دوبار  حرام۔ پہلی بار یہ واقعہ خیبر کے موقع پر پیش آیا۔ سیدنا علی رضی اللہ عنہ کی روایت ہے کہ:  ’’ان النبی صلی اللہ علیہ وسلم نہٰی عن المتعہ  وعن لحوم الحمر الاھلیۃ زمن  خیبر۔‘‘  رسول اللہ صلی اللہ علیہ وسلم نے خیبر کے روز متعہ،  گهریلو  پالے ہوئے گدھوں کے گوشت سے منع کردیا۔ یہ حدیث بخاری، مسلم، ترمذی، ابن ماجہ، مؤطا امام مالک، مسند احمد اور بہت سی دیگر کتب احادیث میں بھی موجود ہے۔ دوسری بار یہ معاملہ فتح مکہ کے دنوں میں پیش آیا۔  جب آپ نے اجازت دی۔ (صحیح مسلم: 450) حضرت عبد اللہ بن مسعود فرماتے ہیں کہ: ہم لوگ رسول اللہ صلی اللہ علیہ وسلم کے ساتھ غزوات میں ہوتے تھے اور جوان تھے، ہمارے ساتھ عورتیں بھی نہ تھیں۔ ایک بار ہم نے آپ سے کہا کہ اگر اجازت ہو تو ہم خصی ہوجائیں۔ حضور صلی اللہ علیہ وسلم نے منع فرمادیا اور کپڑا (یعنی مہر) دے کر ایک مدت تک متعہ کرنے کی اجازت دی۔ (مسلم، حدیث : 450) یہ دوسری بار حرام قرار دینے سے پہلے کا واقعہ ہے۔ ٨ ہجری فتح مکہ، غزوہ حنین , اوطاس، باہم متصل ہیں-فتح مکہ کے فورا بعد ہی حنین کی طرف پیش قدمی کرنا پڑی اور اوطاس کا  سریہ تو تھا ہی غزوہ حنین کا حصہ ۔ اس لیے یہ سمجھنا کہ فتح مکہ پر اجازت اور پھر حرام قرار دینا الگ ہے اور اوطاس کے موقع پر کوئی الگ سے حکم حرمت جاری کیا گیا تو یہ درست نہیں۔ یہ ایک بار کا ہی تسلسل ہے- سیدنا سلمہ بن اکوع کی روایت میں جو عام اوطاس کے الفاظ استعمال کیے  گئے اس سے مراد کوئی الگ واقعہ نہیں محض زمانے کا تعین ہے -  فتح مکہ کے سفر کے بعد ١٠ ہجری کو حجہ الوداع کے موقع پر بھی متعہ کو حرام قرار دیا گیا تو اس کو مزید ایک بار حرام نہیں کہا جائے گا بلکہ یہ کہا جائے گا کہ بطور تاکید اور یاددہانی ایسا کیا گیا کیوں کہ حجہ الوداع کا اجتماع ہے۔ نبی کریم صلی اللہ علیہ وسلم کی زندگی میں مسلمانوں کا سب سے بڑا اجتماع تھا اور دین کی تکمیل ہورہی تھی۔ تمام عالم عرب سے مسلمان جمع تھے اس لیے اس اہم ترین حکم کی یاد دہانی کروائی گئی اگر یہ کوئی نیا حکم ہوتا تو لازمی امر ہے کہ اس سے پہلے اس کو پھر سے حلال بھی قرار دیے جانے کی کوئی دلیل ہوتی۔ یعنی فتح مکہ پر جب حرام قرار دیا گیا تو حج الوداع تک یہ مسلسل حرام ہی تھا۔ حجۃ الوداع پر اس  کے حرام ہونے کا اعلان محض دوبارہ سے یاد دہانی تھی۔ نبی کریم صلی اللہ  علیہ وسلم نے اس کو ان الفاظ کے ساتھ حرام قرار دیا : " اے لوگو !میں نے تم کو عورتوں سے متعہ کرنے کی اجازت دی تھی اور اب اللہ  تعالی نے اس کو قیامت تک کے لیے حرام کر دیا ہے "  خلاصہ کلام یہ ہے متعہ اسلام میں حلال صرف ایک بار ہوا ہے اور حرام دو بار قرار دیا گیا۔ ایک بار حلال یوں کہ یہ طریقہ نکاح اسلام سے پہلے سے عرب میں مروج تھا ، اسلام کی آمد پر بھی اس پر کوئی قدغن نہیں لگائی گئی - پہلی بات خیبر میں حرام ہوا ، دوسری بار  فتح مکہ کے دنوں میں حلال ہو ....پھر کچھ ہی روز میں حرام ....یوں ایک بار حلال اور دو بار حرام کہا جائے گا - اس لیے حافظ زبیر صاحب کا  یہ کہنا کہ : .............. تو بار بار کی اس تحلیل وتحریم سے بعض صحابہ کا موقف یہ بنا کہ یہ ضرورت کے تحت جائز تھا۔ .......... درست نہیں ہے - کیونکہ کبار اور اہل علم صحابہ کرام میں سے سوائے سیدنا ابن عباس کے کوئی بھی اس کا قائل نہیں تھا - سیدنا ابن عباس کا رجوع بھی سبط ہے جس پر آگے بات ہو گئی -اسی طرح حافظ صاحب نے سید مودودی  کا یہ  موقف نقل کیا ہے : "ایک مقام پر سید مودودی رحمہ اللہ نے لکھا ہے کہ نکاح متعہ کا مطلق طور جائز ہونا اسلام میں کبھی بھی نہیں رہا ہے بلکہ اضطراری حالت میں اسے کئی مواقع پر جائز کیا گیا تھا۔" مولانا مودودی کو بھی یہی غلطی لگی کہ ایک ہی واقعے کے تسلسل کو الگ الگ سمجھا -  یہاں ایک دلچسپ امر کو بھی  پیش نگاہ رکھیے ۔۔۔امام ابن قیم کا موقف ہے کہ ایک  بار ہی حرام کیا گیا ۔۔۔ان کا کہنا یہ ہے کہ خیبر کے موقع پر جو حرام کی روایت ہے اس میں کلام ہے ۔۔۔اصل  میں وہ وہی حرام ہے جو اوطاس  پر کیا گیا   ۔ بس کو راوی کا تساہل ہے کہ خیبر کے ساتھ  بیان کر دیا ۔۔یہی موقف امام ابن عبد البر کا ہے ۔  اسی طرح حافظ صاحب کا یہ کہنا بھی محل نظر ہے کہ متعہ کو سیدنا عمر کے دور میں حتمی طور پر  بند کیا گیا - حافظ صاحب لکھتے ہیں  "نکاح متعہ تو حضرت عمر رضی اللہ عنہ کے زمانے میں بند ہو گیا" ... حقیقت یہ ہے کہ  نبی کریم صلی اللہ علیہ وسلم کے دور میں اس پر مکمل پابندی تھی - سیدنا عمر کو جو منبر پر کھڑے ہو کے سختی سے تنبیہ کرنا پڑی اس کا سبب یہ  تھا کہ ایک صاحب نے متعہ کیا اور خاتون حاملہ بھی ہو گئی - حقیقت یہ ہے کہ ان صاحب تک حرمت کا حکم نہ پہنچا تھا - جب سیدنا  عمر کو خبر ہوئی توشدت غضب سے منبر پر آئے اور آ کے خطبہ ارشاد کیا کہا کہ اگر میں نے پہلے باقاعدہ اس  امر کا اعلان کیا ہوتا اور اس اعلان کے بعد کوئی ایسا کرتا تو میں اس کورجم کرتا -  سیدنا عمر کے اس اعلان پر کسی ایک صحابی نے بھی اختلاف نہ کیا - کیسے ممکن تھا کہ جواز کی کوئی صورت  ہوتی تو وہ خاموش رہتے - ان کی خاموسی اس کے ہمیشہ کے لیے حرام ہونے پر اجماع ہی کی صورت  تھی - اس لیے اگر یہ کہا جائے کہ صحابہ کرام کا س کی حرمت پر اجماع تھا تو اس میں کوئی مبالغہ نہ ہو گا - جہاں  تعلق ہے سیدنا ابن عباس کے فتواۓ جواز کا تو اس حوالے سے بات اگلی پوسٹ میں کریں گے ، ان شا اللہ - ...ابوبکر قدوسی

##############################
https://web.facebook.com/abubakr.quddusi.3/posts/2745944895464817
“بھائی جو کچھ آج کالے " عماموں " میرا مطلب کوٹوں والوں نے ہسپتال کے باہر اور اندر کیا ہے ۔۔اس کے بعد " مدارس " کے نصاب میں تبدیلی فوری اور ناگزیر ہو چکی ہے”

##############################
https://web.facebook.com/abubakr.quddusi.3/posts/2745921278800512
ہر شعبے میں اچھے برے لوگ ہوتے ہیں ۔موجود اچھے لوگ ہی برے لوگوں کو روک سکتے ہیں ۔ اب اچھے وکیل برے وکیلوں پر قائم مقدمات میں سرکار کی طرف  سے پیش ہوں ۔۔۔۔۔اور ہنگامہ آرائی کرنے والے وکلاء کو قانون کے مطابق سزاء دلوائیں ۔۔۔اگر اس تمام تر غنڈہ گردی کے بعد بھی مجرم صاف بچ جائیں گے تو کوئی  قدرت کے انتقام کو کون روک سکتا ہے ۔۔۔۔ اگر ان وکلاء کے خلاف بات کرنے کے لیے کوئی وکیل صاحب میسر نہیں آتے تو اس کا صاف مطلب ہے کہ کالا کوٹ جرم کے  تحفظ کا نام ہے ۔۔۔

##############################
https://web.facebook.com/abubakr.quddusi.3/posts/2747478948644745
بالکل ایسی باتیں ہی بھٹو صاحب بھی کیا کرتے تھے ۔جب اپنے نوجوانوں کو یوں اکسآیا جائے گا تو انارکی ہی پھیلے گی

##############################
https://web.facebook.com/abubakr.quddusi.3/posts/2746493738743266
میں کہتا ہوں کہ اس مولوی کو پھانسی دو ۔ ۔۔۔۔ پنڈی بھٹیاں ایک مدرسے میں معصوم طالب علم پر  تشدد سے قاری نے جان ہی لے لی ۔ ہم کہ ہمیشہ مولوی کا دفاع کرتے ہیں اس سبب کہ کسی ایک کے انفرادی جرم کے سبب تمام طبقہ علماء کی تذلیل ہمارے لبرلز نے شعار ہی بنا لیا ہے ۔۔۔ اب ہم کہتے ہیں ، کہ اس قاری کو اسی جگہ ، اسی  محلے یا مدرسے میں لا کے عوامی اجتماع میں اسی طرح مار کے قصاص لیا جائے ۔اگر ایسے کرنا مشکل ہے تو کم از کم مجمع عام میں اس کی گردن ماری جائے ۔تا کہ انصاف کے تقاضے پورے ہوں ۔ ہمارے لبرل دوست ان سزاؤں کو وحشیانہ کہتے ہیں ۔۔۔لیکن دیکھئے ہم گو مولوی نہیں لیکن علماء سے گہرا تعلق رکھتے ہیں ۔۔۔ہم خود جب مطالبہ کرتے ہیں کہ اس قاری کو قصاص میں اسی جگہ قتل کیا جائے تو آپ کو ہماری آواز میں آواز  ملانی  چاہیے ۔۔۔۔اس کا ایک " فائدہ " آپ کو یہ بھی ہو گا کہ مجرم مولوی ہے ۔۔۔ہمارا فائدہ یہ ہو گا کہ چلو کسی صورت ہی اس ملک میں نظام قصاص شروع تو ہو ۔ لیکن لبرلزدوستو ! ہو گا یہ کہ کوئی آپ سا لبرل وکیل ایسی قانونی شطرنج کھیلے گا کہ ملزم کو شک کا فائدہ ہو جائے گا یا ممکن ہے محض سزایے قید ۔۔۔۔سو عبرت کی کہانی چھپی رہے گئی ۔۔۔۔ہاں سرعام اس کو قتل کیا جائے تو دیکھئے  کیسے بچے محفوظ ہوتے ہیں ۔۔۔ابوبکر قدوسی

##############################
https://web.facebook.com/abubakr.quddusi.3/posts/2747918751934098
ڈرتے ہیں " سرنجوں " والے  اک نہتی لڑکی سے  ۔۔۔

##############################
https://web.facebook.com/abubakr.quddusi.3/posts/2749128001813173
اسلام آباد یونورسٹی میں دو طلبہ گروہوں کے درمیان جھگڑا ۔ جمعیت کاایک طالب علم جان ہار گیا ۔۔۔خبر ہے کہ جمعیت کا پروگرام چل رہا تھا کہ اچانک اسلحہ بردار آئے اور گولیاں برسا دیں ۔ ماں  راہ تکتی رہ گئی ۔ کل کے لاہور ہنگامے کے  واقعات کے بعد یقین ہو گیا کہ اس ملک نما جنگل میں جو پڑھے لکھے بھی ہیں وہ بھی جاہل ہی ہیں ۔ اور جس گروہ کو جب ذرا سی طاقت ملتی ہے وہ اندر چھپی حیوانیت کو فورا ہی سر بازار لا رکھتا ہے ۔اب اگر طلبہ یونین بحال  کی گئی تو وہی رقص ابلیس شروع ہو جایے گا جب کبھی لاھور میں ایم ایس ایف اور جمعیت کے  دنگل۔ چلا کرتے تھے ۔۔۔۔ سو  بھائی ۔۔۔کل کے انتہائی پڑھے لکھے طبقات کی  حیوانیت دیکھ کے میں تو کسی ایسے قدم کی   حمایت کا سوچ بھی نہیں سکتا ۔۔۔۔سو مطالبہ کیجئے اور شدت سے کیجئے ، اور پوسٹ لازم شیئر کیجئے کہ ۔۔۔  " طلبہ یونین کی بحالی کسی صورت قبول نہیں۔۔۔۔"  ابوبکر قدوسی ۔۔۔

##############################
https://web.facebook.com/abubakr.quddusi.3/posts/2749024098490230
بالو بتیاں ، ماہی ساکوں مارو سنگلاں نال  ......... " میں وکلاء مارچ میں اپنی شمولیت کی مذمت کرتا ہوں " بھانجا وزیر اعظم ، حسان خان نیازی - ....... کیا سائنس ہے یار ..اپنی مذمت کرنے کی پہلی مثال  البتہ ایک وضاحت ، موصوف نون لیگ کے ہیں ، تحریک انصاف کے مخالف ہیں -  -

##############################
https://web.facebook.com/abubakr.quddusi.3/posts/2751173261608647
خاتون اسسٹنٹ کمشنر "جنت حسین" کی "مظلومیت" کی کہانیاں یوں بیان کی جا رہی ہیں جیسے محترمہ کے ساتھ  بہت ظلم ہو گیا ۔۔۔ذاتی طور پر مجھے نوجوانوں کا انداز اور جج بننا اچھا نہیں لگا ۔۔۔ لیکن !  سوال یہ  بھی ہے کہ کیا خاتون کو  اکثریت کے مذہبی جذبات کا احترام نہیں کرنا چاہیے تھا ؟ کیا وہ ایسی ہی لا علم تھی اور اسسٹنٹ کمشنر بھی ہو گئیں کہ ان کو اس حساس معاملے کا معلوم ہی نہ تھا ۔۔؟؟ اور یہ محض اکثریت کے مذہبی جذبات کا ہی معامله نہیں بلکہ ملک کے آئین اور قانون کی بالا دستی کا بھی سوال ہے ۔ جو خاتون خود قانون کو نہیں جانتی وہ کیسے قانون کی راکھوالی ہو سکتی ہیں ؟  میں ذاتی طور پر قادیانیوں کے انسانی حقوق کا  حامی ہوں ۔۔ان کو بطور اقلیت اس ملک میں رہنے کا حق ہے ان کی جان و مال کی حفاظت حکومت کی ذمے داری ہے  لیکن اگر وہ یہ ضد کریں کہ ان کو بطور مسلمان فرقہ تسلیم کر کے حقوق  دیے جائیں تو یہ کس طرح ممکن ہے ؟؟۔ اور جو " ضرورت سے زیادہ " انسانی حقوق کے علم بردار مسلمانوں کو ہر وقت اس معاملے میں مطعون کرتے ہیں ۔۔ ان سے صرف یہی کہنا ہے کہ جناب کبھی اپنے ان "محبوبوں" سے  عام مسلمانوں بارے بھی پوچھ لیجئے کہ ان کے بارے میں قادیانیوں کے عقائد کیا ہیں ۔۔۔۔ جی ہاں ! ذرا  پوچھئے گا ۔۔۔ان کی نظر میں تمام مسلمان کافر ہیں ۔۔۔یہی سوال قومی اسمبلی میں قادیانی خلیفہ مرزا ناصر سے پوچھا گیا تو اس کو جھوٹ بولنے کی جرات نہ ہوئی اور اس نے  پاکستان کی اسمبلی میں کہا کہ اس کی نظر میں تمام  مسلمان کافر ہیں ۔ اور ہاں !  چلتے چلتے مزید یاد دلاتا جاؤں ۔۔۔کہ جب پاکستان پہلے وزیر خارجہ قادیانی " سر " ظفر الله سے پوچھا گیا جناب آپ نے قائد اعظم کا جنازہ کیوں نہیں پڑھا ؟؟  تو انہوں نے کہا تھا ۔۔۔۔ " بس یوں سمجھ لیجیے کہ ایک مسلمان نے کافر  کا جنازہ نہیں پڑھا ، یا ایک کافر نے مسلمان کا جنازہ نہیں پڑھا ۔۔۔ سو بلا سبب کی جذباتیت مت پیدا کیجئے ۔۔۔۔ان نوجوانوں کا انداز بھلے نا مناسب تھا ، ضرورت سے زیادہ جذباتی پن غالب تھا ، حکمت مفقود تھی ۔۔۔۔۔لیکن ان کا مطالبہ ، یا احتجاج جائز ہی نہیں بلکہ بہت جائز تھا ۔۔۔اور پاکستان کے آئین و قانون کے مطابق تھا ۔۔۔ابوبکر قدوسی

##############################
https://web.facebook.com/abubakr.quddusi.3/posts/2750114861714487
اس ویڈیو کو دیکھئے ۔۔سوائے شرمندگی کے کچھ بھی نہیں

##############################
https://web.facebook.com/abubakr.quddusi.3/posts/2754431837949456
قادیانیوں کے "انسانی " حقوق  ....ابوبکر قدوسی  .. گرد اڑانے سے گو حقائق وقتی طور پر چھپ جاتے ہیں اور کچھ کمزور اذہان متاثر بھی ہو جاتے ہیں ، لیکن ایسا ممکن نہیں کہ حقیقتیں ہمیشہ کے لیے  طاق نسیاں ہو جائیں - اور یہ حقیقت ہے کہ کوئی بھی مذہبی گروہ قادیانیوں کے "انسانی حقوق " کا مخالف نہیں - ورنہ اتنے جرنیل اور " کرنیل " سیاست دان اور وزیر اور بیورو کریسی کے ستون کہاں سے جنم لیتے  -   جو اصل جھگڑا اور اختلاف  ہے اس پر پراپیگنڈے کی گرد اڑا کے بات ہی بدل دی جاتی ہے - جھگڑا اس بات کا ہے کہ قادیانی خود کو مسلمان کہنے پر بضد ہیں ، جی ہاں احمدی مسلمان - جب کہ تمام تر امت مسلمہ ان کو  غیر مسلم  کہتی ہے ، اور سمجھتی ہے - اگر اس بات پر بحث بھی کر لی جائے تو ان کا موقف ردی اور بے کار ثابت ہو گا -  ایک  بات تو یہ ہے کہ تاریخ میں ایک بار ان کو اس فورم پر اپنا موقف بھر پور انداز میں پیش کرنے کا موقع ملا کہ جس کی کوئی محض تمنا  کر سکتا ہے - جی ہاں ان کے خلاف فیصلہ آنے سے پہلے ان کو پاکستان کی قومی اسمبلی میں مسلسل کئی روز بات کرنے کا موقع دیا گیا ، اور وہاں یہ اپنا موقف ثابت کرنے میں بری طرح ناکام رہے - اس تمام کارروائی کا "کلائمکس " وہ سوال تھا کہ جب مرزا ناصر  سے  پوچھا گیا کہ دوسرے مسلمان آپ کی نظر میں کیا ہیں ، تو کچھ توقف کے بعد موصوف نے کہا کہ  "سب کافر ہیں "- یہ  ایسے ہی ہے کہ جب سر ظفر اللہ سے جناح صاحب کا جنازہ نہ پڑھنے کے بارے میں پوچھا گیا تو موصوف نے ترنت جواب دیا کہ : "آپ یوں جانیے کہ ایک غیر مسلم نے مسلمان کا جنازہ نہیں پڑھا ، یا ایسے کہ ایک مسلمان نے غیر مسلم کا جنازہ نہیں پڑھا "- اندازہ کیجئے کہ ایک مقامی اور محدود سی اقلیت تو تمام عالم اسلام کے  سوا ارب باسیوں کو کافر سمجھے اور اس کے مقابل اپنے لیے  مسلمان کا "اعزاز " سمیٹنے کو اپنا پدائشی حق گردانے - اور جب  امت مسلمہ اس کو یہ حق نہ دے تو چیخ و پکار اور بنیادی انسانی حقوق کا سیاپا - ہمارے ضرورت سے کچھ بڑھے ہوے لبرل اور آزاد خیال احباب ان کو غیر مسلم  قرار دینے کو بھی انتہا پسندی سمجھتے ہیں - میرا ان سے سوال ہے کہ کیا ایسا شخص جو عیسی کے خدا کے بیٹا ہونے کا انکار کرنے ، جو تثلیث کے عقیدے کا انکار کرے ، جو "خداوند یسوع مسیح" کا انکار کرے ، اسے کوئی عیسائی  حق دے گا کہ خود کو بطور عیسائی فرقہ منوا سکے ؟- یہودیوں میں تو یہ حال ہے کہ غیر اسرائیلی نسل کا یہودی مذھب بھی قبول کر لے تو اسے یہودی نہیں کہا جا سکتا -  تو کیا سبب ہے کہ مسلمانوں کو ہی  تنگ نظر اور متعصب گردانا جاتا ہے جب وہ ایسے گروہ کو  مسلمان نہیں مانتے ، کہ  جو ہمارے نبی کو نبی آخر ماننے پر تیار نہیں - اور مقابلے پر اپنا ایک نبی بنا چھوڑا ہے اور اس پر یہ ضد بھی ہے کہ "زخم جگر دیکھیں گے " یعنی ہمیں مسلمان تسلیم کیا جائے -  مسلمان اس امر کو تسلیم نہیں کر سکتے اور یہ تنگ نظری نہیں ، یہ بالکل وہی فطری رویہ ہے جو یہود اور نصاری نے اپنے مذھب کے لیے اختیار کیا - اب ہم  ان کے انسانی حقوق کی طرف آتے ہیں - میں شروع میں عرض کر  چکا کہ کوئی مذہبی گروہ ان کے انسانی حقوق کا مخالف نہیں ہے - یہ محض جھوٹ اور پراپیگنڈہ ہے - ہم مانتے ہیں کہ مسلمان ان کے معاملے میں خاصے جذباتی ہیں ، لیکن سوال یہ ہے کہ یہی مسلمان اسماعیلیوں ، زکریوں اور بوہرہ برادری کے بارے میں ایسے جذباتی کیوں نہیں ہیں - اس کا بہت آسان جواب ہے کہ ان برادریوں اور حاملین مذاھب نے کبھی خود  کے مسلمان ہونے کا دعویٰ  نہیں کیا نہ ان کو اس  سے کوئی دلچسپی ہے -   قادیانی چاہتے ہیں کہ وہ مسجدیں قائم کریں ، ان کو مسلمان کہا جائے ، نماز روزہ ، کلمہ وہ سب کر سکیں لیکن اللہ کے نبی کی نبوت کے ختم کا  انکار کریں اور ان کی نبوت کو کمتر کہہ سکیں اور مرزا غلام احمد کو برتر کہنے کا حق ان کو حق ہو - تو یہ تو ممکن نہیں اور اس  سے انکار کا ہم مسلمانوں کو مکمل حق ہے -  اسی طرح یہ بھی ان کا مکمل جھوٹا پراپیگنڈہ ہے کہ ان کی جان و مال کو یہاں خطرہ ہے - حقائق اس کی نفی کرتے ہیں - پچھلے  چالیس برس میں مذہبی بنیاد پر ان کے خلاف ایک بھی  کھلا فساد نہیں ہوا - اکا  دکا واقعات کو بڑھا چڑھا کے پیش کرنے سے حقائق بدل نہیں سکتے ، کیونکہ ایسے واقعات ہر کمیونٹی کے ساتھ پیش آ چکے ہیں - اور سب سے زیادہ تو خود مسلمانوں کے اندر کے فرقوں میں جھگڑے ہوتے ہیں ، جن میں اتنی جانیں گئی ہیں کہ قادیانیوں کا تصور بھی وہاں تک نہیں جا سکتا - ان کے مرکز پر ایک حملہ ہو تھا جس کو یہ آج تک " کیش " کروا رہے ہیں ، گو ہم سمجھتے ہیں کہ کہ وہ غلط تھا اور اسلام کی تعلیم کے خلاف - لیکن سوال یہ ہے کہ کپا کوئی دوسرا گروہ اس دہشت گردی سے بچ سکا ، کیا مسلم اور کیا غیر مسلم - کیا کسی اور کی عبادت گاہ بچ سکی جہاں ایسے حملے نہ ہووے ہوں - کیا بیسیوں  مساجد میں بھی ایسے خود خش حملے نہیں ہووے ؟؟ - تو پھر یہ کب سے  انوکھے لاڈلے ہو گئے کہ ان پر حملے کو "خصوصی " حیثیت دی جائے - کیا اہل  حدیث کے مرکزی رہنما علامہ احسان الہی ظہیر ساتھیوں سمیت بم دھماکے میں قتل  نہیں ہووے ؟ کیا  بریلوی راہنما سرفراز نعیمی بم دھماکے میں  نہیں  مارے گئے ، اسی طرح مشھور دیوبندی راہنما سینٹر خالد  محمود سومرو اور ان  کے بہت سے رہنماء قتل نہیں ہووے ؟ یہ تو چند افراد کا تذکرہ تھا ، جن ستر ہزار " شہیدوں " کی گنتی ہر کوئی ، لبرل ہو یا مذہبی ہو ، کرتا ہے ان میں کتنے قادیانی تھے ؟ کیا یہ تمام کے تمام ستر ہزار معروف مسلمان فرقوں سے متعلق نہ تھے ؟-  قادیانی آج آئین پاکستان کا احترام کریں ، اپنی اقلیتی حیثیت کو کھلے دل سے قبول کریں ، اپنی ذہنی تعصبات سے خود کو نجات دیں ، اپنے دل و دماغ سے نفرت کو نکال باہر کریں ، ان کے خلاف مہم جوئی ایک دن میں ختم ہو جائے گی - یہ تمام تر ان کے جارحانہ عمل کا رد عمل ہے جو ایسی اقلیت کو زیب نہیں دیتا کہ جس کی تعداد ملک میں کسی بھی اقلیت سے کم ترین ہے - اور اس نامناسب انداز فکر اور جارحانہ پن سے ایسے قادیانی بھی متاثر ہو رہے ہیں اور نفرت کا شکار ہو جاتے ہیں کہ جو اپنی اقلیتی حیثیت کو دل سے مان  چکے ہیں -

##############################
https://web.facebook.com/abubakr.quddusi.3/posts/2755424714516835
بھتیجے کو کہا :  تیری خلیفہ عمر کچھ سنتے مانتے ہیں ۔۔۔ذرا میری ملاقات تو کروایو ۔۔۔  بھتیجا ۔۔۔حر  بن قیس کہ دربار خلافت کے مقام رکھتے تھے ملاقات کو چلے ۔۔۔ چچا کا مگر اور ہی  ارادہ تھا۔   ۔ پہنچے تو کہہ دیا اور صاف سیدھا منہ پر ہی  کہہ دیا ۔۔امیر المومنین  آپ ہمارے بیچ کہاں انصاف کرتے ہیں ۔۔۔ سیدنا عمر کہ اک بار غضب سے اٹھے کہ جیسے آج اسے مار ہی دیں گے ۔۔ ماحول کو گرم دیکھا تو حر گھبرا اٹھے، بے اختیار بولے :  "خذ العفو الامر بالعرف و اعرض عن الجاھلین "  سمندر سا ٹہراؤ جیسے مدینے کی  نبوی میں اتر آیا ۔۔غضب اور جوش و غصہ سب ہوا ہو گیا ۔۔

##############################
https://web.facebook.com/abubakr.quddusi.3/posts/2755142697878370
فیاض  چوہان کی قیادت میں وکیلوں پر پولیس نے دھاوا بول دیا ۔ان کی دھلائی کی ۔۔زخمی خون میں نہا گئے ۔۔ آپ وڈیو دیکھ سکتے ہیں کہ کیسے موصوف ہدایت کاری کر رہے ہیں ۔۔۔بدلے کی طفلانہ اور رذیل خواہش بندے کو کس درجہ پست کر دیتی ہے ۔۔۔ اور ۔۔۔۔ وکیلوں سے کس کو ہمدردی ہو گی لیکن یہ بھی قانون شکنی اور  تشدد کی ہی ایک صورت ہے ۔۔

##############################
https://web.facebook.com/abubakr.quddusi.3/posts/2757470077645632
آزاد غلط تھے یا جناح درست ۔۔آزاد درست تھے یا جناح غلط ۔۔۔ اس سوال پر بات صرف تب تب اچھی لگتی ہے کہ جب تاریخ کی بات ہو ماضی کا تجزیہ ہو ۔۔۔۔لیکن جب بھارتی مسلمان مصیبت میں ہوں تو ایسے میں ان۔ کو آزاد کے طعنے دینا شقاوت سے سوا کچھ  نہیں ۔ جب ہمارے ہمسائے میں ہمارے مسلمان بھائی مصیبت میں ہیں تب " شکریہ جناح " کا ہیش ٹیگ ان کے زخموں کا مذاق اڑانے کے مترادف ہے ۔۔۔ دوسرے لفظوں میں ہم کہنا یہ چاہتے ہیں کہ ۔۔شکر ہے میں محفوظ ہوں بھلے تم مرو یا جلو میری بلا سے ۔۔۔میں تو محفوظ ہوں ۔۔۔۔ خدا را اتنے بے حس اور پتھر مت بنیے  یا پھر امت امت کھیلنا چھوڑ دیجئے

##############################
https://web.facebook.com/abubakr.quddusi.3/posts/2757297374329569
" ہندو اور مسلم دو الگ الگ قومیں ہیں ۔۔۔چل نکل بھاگ یہاں ہمارے ہندستان سے ۔۔۔ہم تمھارے ساتھ نہیں رہ سکتے کیوں کہ ہمارا تمہارا سب کچھ الگ الگ الگ الگ الگ "  مودی کا " نیا دو قومی نظریہ"

##############################
https://web.facebook.com/abubakr.quddusi.3/posts/2758626374196669
جس قوم کا دانش ور ، تھنک ٹینک ، تاریخ دان ، مفکر،سیاسی اور فکری رہنما  بابا کوڈا ہو گا۔۔۔۔۔۔ ایک عزیز سے بحث میں دلیل طلب کی ۔ بولا ۔۔بابا کوڈا نے لکھا ہے۔۔جس قوم کا دانش ور ، تھنک ٹینک ، تاریخ دان ، مفکر،سیاسی اور فکری رہنما  بابا کوڈا ہو گا۔۔۔۔۔۔ ایک عزیز سے بحث میں دلیل طلب کی ۔ بولا ۔۔بابا کوڈا نے لکھا ہے۔۔

##############################
https://web.facebook.com/abubakr.quddusi.3/posts/2757470077645632
آزاد غلط تھے یا جناح درست ۔۔آزاد درست تھے یا جناح غلط ۔۔۔ اس سوال پر بات صرف تب تب اچھی لگتی ہے کہ جب تاریخ کی بات ہو ماضی کا تجزیہ ہو ۔۔۔۔لیکن جب بھارتی مسلمان مصیبت میں ہوں تو ایسے میں ان۔ کو آزاد کے طعنے دینا شقاوت سے سوا کچھ  نہیں ۔ جب ہمارے ہمسائے میں ہمارے مسلمان بھائی مصیبت میں ہیں تب " شکریہ جناح " کا ہیش ٹیگ ان کے زخموں کا مذاق اڑانے کے مترادف ہے ۔۔۔ دوسرے لفظوں میں ہم کہنا یہ چاہتے ہیں کہ ۔۔شکر ہے میں محفوظ ہوں بھلے تم مرو یا جلو میری بلا سے ۔۔۔میں تو محفوظ ہوں ۔۔۔۔ خدا را اتنے بے حس اور پتھر مت بنیے  یا پھر امت امت کھیلنا چھوڑ دیجئے

##############################
https://web.facebook.com/abubakr.quddusi.3/posts/2760659020660071
یہ لکھتے ہوے بھی آنکھوں میں آنسو ہیں .... ہمارے ان پڑھ اور پڑھے لکھے احباب بھی تفاخر کو غرور اور غرور کو تکبر کی حد تک لے پہنچے - کوئی ایک المیہ ہو تو بیان کیجئے - عوام کی جیسی آپ نے تربیت  کی ویسی ہو گئی - ممتاز شاہد ایک نوجوان ہندستانی معصوم سا بچہ ہے اس نے کل لکھا میں نے پڑھا ..کمنٹ کیے بنا خاموشی سے واپس آ لیا - دکھ اندر تک اتر گیا - اس نے جس کا شکوہ کیا وہ بھی عزیز ہے ..افسوس ہم ایسے کیوں ہو گئے -  بات سنیے اور سمجھیے ....بہت معذرت ، بہت معذرت مکرر ، سہ بارہ معذرت ، احسان فراموش مت بنیے ، ہلکا پن مت اختیار کیجئے جہالت کو مت شعار کیجئے --- کیا پاکستان سے پیار کی دلیل اور ثبوت اب یہ ہو گا کہ آپ ہندستانی مسلمانوں کی تذلیل کریں ؟ آپ خونی اور مضبوط سرحدوں کی بنا پر ان  کی مدد سے قاصر ہیں - آپ اپنی کمزور سیاسی حیثیت اور معاشی ناتوانی کےسبب ان کی مدد سے قاصر ہیں - آپ اس مدد سے قاصر ہیں کہ جس کا وعدہ کر کے آپ الگ ہوئے اور وہ مدت تک بس اس مدد کے خواب ہی دیکھتے رہے کہ جیسے اب کشمیری آپ سے مایوس ہووے - میں آپ کو یاد دلاتا ہوں ..شائد کہ آپ کے مردہ ضمیر تک میری رسائی ہو  پائے ، شاید میں میں آپ کی روح کے تاروں کو جھنجھوڑ پاؤں ، شاید میں میں آپ کو ماضی کی بھولی بسری کہانیاں یاد دلا پاؤں ، شاید میں آپ کے مردہ ہوے حافظے میں یہ بات زندہ کر پاؤں کہ ہندستانی مسلمان اصل میں بانیان پاکستان ہیں .....  جب پاکستان کا مطالبہ کیا گیا ، اس کو بنانے کی بات شروع کی گئی تو جانتے ہیں بنانے والی مسلم لیگ کس شہر میں قائم ہوئی ؟ جی وہ شہر آج ہندستان کا حصہ ہے ...اور آپ کے قائد  جنہوں نے پاکستان بنایا ، جانتے ہیں عمر بھر کن علاقوں میں رہے ؟ جی وہ تمام علاقے آج ہندستان کا حصہ ہیں - اور آپ کے قائداعظم  نے پاکستان بنانے کی جدوجہد جن علاقوں میں بیٹھ کے کی ، جانتے ہیں وہ آج سب ہندستان کا حصہ ہیں -  اب آپ سے سوال ہے کہ ایسی عظیم جدوجہد کیا عوام کی شرکت کے  بغیر ممکن ہے ؟ تو تب ان کے ساتھ اٹھنے بیٹھنے والے عوام ، ان کے آگے پیچھے بچھنے  والے عوام ، ان کے لیے زندہ باد کے نعرے مارنے والے عوام ،  کیا آپ نے پنجاب سے " ایکسپورٹ " کیے تھے ، یا سندھ سرحد بلوچستان  سے گئے تھے ؟  بھائی جن علاقوں میں آج آپ کا پاکستان قائم ہے وہ تو پاکستان بنانے کی جدجہد میں تب شریک ہووے تھے جب ان کو یقین ہو گیا کہ اب یہ نہیں رکنے  کا .... اب یہ بن کے رہے گا - تو بھائی وہ کون لوگ تھے جو قائد اعظم کے قدم قدم ساتھ تھے ؟ عزیزو ! وہ یہی مقہور اور مطعون ہندستانی تھے ...جن کو معلوم تھا کہ پاکستان ان کے علاقوں میں نہیں بنے گا ، وہ کبھی یہاں رہنے نہیں جائیں گے - یہاں کی عافیت اور سکون ان کی قسمت میں کبھی نہیں اترے گا ..ان کو معلوم تھا کہ یہ وہ پھل ہو گا کہ جو وہ نہیں ہاں مگر ان کے بھائی کھائیں گے - پھر  بھی آپ کے "ان غدار ہندستانی مسلمانوں " نے قربانی دی اور ہماری طرف آنے والے تیر خود پر برداشت کیے اور  ہمارے لیے اپنا مطالبہ جاری رکھا ..ان میں دو گروہ تھے ایک مولانا آزاد والا گروہ جو کہتا تھا نہ جاؤ نہ الگ ہو آؤ مل کے زندگی گزاریں ...چلیے ان کو چھوڑیے ..لیکن میرے پاکستانی دوستو ! ایک عظیم مسلمان اکثریت وہ بھی تو تھی کہ جو ان علاقوں میں رہتے ہوے نعرے لگاتی تھی کہ  "لے کے رہیں گے پاکستان ، بٹ کے رہے گا ہندستان " پھر جب ان سے پوچھا جاتا کہ " بھائی تم تامل ہو ، تم کیرالہ کے ہو ، تم بمبئی کے ہو ، تم راجھستانی ہو ، تم مدراسی ہو ......تم کیوں یہ سب کہتے اور کرتے ہو ..تم کو کیا فائدہ  ، تم نے یہیں رہ جانا ہے .... تو وہ چمکتے چہرے سے چمک کے کہتا کہ : "تو کیا ہوا میرے کچھ بھائی تو محفوظ مامون  رہیں گے ---  خواب دیکھتی آنکھوں سے کہتا ، تو کیا ہوا جب ٹھنڈی ٹھنڈی پروا چلے گی تو پاکستان کی باس تو لائے گی -" جنہوں نے اسلام کے نام پر اپنے کل کو ہمارے آج پر قربان کر دیا کیا ہم ان کا احسان کچھ برس بھی یاد  نہیں رکھ سکتے ؟ وہ جو حقیقی بانیان پاکستان ہیں یا ان کی اولاد ہیں ؟ حضور ! آزادی کے غرور میں ان کو بھی بھول گئے کہ جو ٹائی ٹانک کے ہیرو کی  طرح  تھے جو خود تو خون کے سمندر میں ڈوب رہا تھا ، آپ کو زندگی کا  تختہ دیا اور پانی میں اتر گیا .... میں جانتا ہوں کہ میرے بعض احباب ان ہندستانیوں کا شکوہ کریں گے کہ جو پاکستان کو برا کہتے ہیں ..لیکن کیا آپ چند افراد کو لے کے سب مسلمانوں کی تذلیل کریں گے ...صرف اس لیے آپ تذلیل کرنے کی پوزیشن میں ہیں ؟ آپ امیر ہیں ، آپ کی جیب میں سکے کھنکتے ہیں ، آپ کے چہرے پر رزق وافر کی سرخیاں ہیں ، سو آپ اپنے بھائی پر غرائیں گے ؟ خدا کا  واسطہ  ہے رک جائیں ..اللہ  کی زمین پر تغیر کو دوام ہے ...غرور کو زوال ہے ... یہ جو قیامت تک رہنے کی باتیں ہم کرتے ہیں تو یقین کیجئے تاریخ میں ایسے بہت سی مضبوط سلطنتیں پائی  جاتی ہیں کہ جی کی معیشت ، طاقت اور آبادی ہم سے کہیں زیادہ تھی ...آج انکا تذکرہ صرف تاریخ کی کتابوں میں ہے ..لیکن زمین آج بھی یہیں ہے ...... ایک بات اور بھی یاد رکھیے آپ جیتے ہوے ہیں ۔۔۔کہ آپ نے الگ ملک چاہا آپ کو مل گیا ۔۔۔مولانا آزاد نے مل بیٹھ رہنا چاہا مگر نا کامیاب ہوے ۔۔۔جیتے ہوے اگر عالی ظرف ہوں تو سونے کا ظرف ہو جاتے ہیں قیمتی اور عالی شان ۔۔۔ایک بھائی کے پاس اگر شان دار کوٹھی ہو ، بنگلہ ہو تو وہ کچی کوٹھری کے مکین کو ناکامی کے طعنے نہیں دیا کرتا ۔۔اگر ایسا کرے گا تو وہ سونے کا نہیں محض مٹی کا بے کار برتن ہو گا ۔۔ آپ  کے پاس ایک ہی راہ ہے ...ایک ہی راہ ..کسی بھی تلخ تر ہندستانی بھائی کی بات کو اس کے حالات کا ردعمل سمجھئے ، محبت سے برداشت کیجئے ...اور ہم ایک ہی صورت میں ان کی مدد کر سکتے ہیں ...وہ صورت احتجاج کی ہے ،محبت کی ہے اور دعاؤں کی ہے ..... ان کو آپ کی محبت ، مدد کی ضرورت ہے نہ کہ طعنوں کی - عربوں پر کوہ غم ٹوٹے ، ترکوں کی پاؤں میں کانٹا چھبھے ، فلسطین  خون رنگ ہو ، کشمیر میں لہو کی برکھا برسے ، افغانی ، افریقی ، شامی ، عراقی جب جب مظلوم ہوں تو ہم تڑپ  اٹھیں ، سوشل میڈیا کو بھی  خون رنگ کر دیں ...اور جنہوں نے ہمارے لیے اپنا آپ قربان کیا ، جو ہمارے دل کے پاس تھے  کبھی ، جو کبھی ہمار ماضی تھے ، جنہوں نے  ہمارے اجداد کی قبروں تک کو محفوظ رکھا ، جنہوں نے  آج بھی دلی جامع مسجد کو اذانوں سے آباد رکھا ...وہی ہمارے لیے اجنبی ہو گئے ----------- ابوبکر قدوسی کے قلم سے

##############################
https://web.facebook.com/abubakr.quddusi.3/posts/2760566504002656
میرے نزدیک پاکستان کی حیثیت ایک مسجد جیسی ہے ..کبھی ایسا  بھی ہوتا ہے کہ ایک مسجد کے نمازیوں میں اختلاف ہو جاتا ہے ، ان میں سے کچھ لوگ الگ ہو کے اپنی الگ سے مسجد قائم کر لیتے ہیں -اب اب اس الگ مسجد کے قائم ہونے تک تو جتنا بھی اختلاف کیا جائے روا تھا - لیکن جب یہ مسجد قائم ہو گئی تب اس کی حفاظت فرض ہو جاتی ہے ، اسی کی آبادی لازم ہوتی ہے - اس کی ایک اینٹ بھی مقدس ہوتی ہے - اس کے خلاف ہونے والی ہر سازش  کو روکنا ضروری ہوتا ہے بھلے اس کے لیے جان بھی قربان  کرنی پڑے  -------- لیکن جب کبھی اس مسجد کے بننے کی تاریخ بیان کرنی پڑ جائے اور ان حالات کا تجزیہ کرنا ہو تو لازم ہے کہ ان اسباب کا ذکر کیا جائے - اور یہ مجبوری بھی ہوتی ہے اور ضروری بھی - سو تاریخ کے تجزیوں پر بعض لوگ بہت عجیب زبان بولتے ہیں تب حیرت ہوتی ہے کہ لوگوں کا ذہنی معیار اس قدر پست ہو گیا ہے - کل ایک اچھے خاصے صاحب علم کا  جملہ پڑھا اور تاثر کی ساری عمارت زمین بوس ہو گئی - ان صاحب نے اس اختلاف کو گالی سے تعبیر کیا تھا کہ: " پاکستان میں رہتے ہوے پاکستان کو گالیاں دینا " مجھے حیرت ہوئی کہ صاحبان قلم و قرطاس کو کیا ہو گیا ، عوامی رویہ پھر کیونکر غلط ہو ، عوام کو تو زیادہ حق ہے سطحیت کو شعار کرے - پاکستان بنانے والے اور  متحدہ ہند میں مل کے رہنے والے دونوں اپنے موقف میں اس قدر مخلص تھے کہ جناح نے پاکستان بننے کے بعد اپنے  اوپر ایک روپیہ خرچ کیا نہ کوئی جائیداد بنائی - نہ کوئی مالی مفاد حاصل کیا - اسی طرح مولانا آزاد جب کانگرس کے اجلاس میں دیکھ چکے کہ اب کانگرس بھی تقسیم پر آمادہ ہو گئی ہے تو کانگرس کے اجلاس سے سیدھے نواب لیاقت علی خان کی کوٹھی پہنچے - اور ان کو کہا کہ کہ کانگرس بھی تقسیم پرے آمادہ ہے اب تقسیم نہیں  رک سکتی اس لیے آپ یعنی مسلم لیگ متحدہ پنجاب اور بنگال پر زور .دے .مقصود یہ تھا کہ تمام تر بنگال اور تمام تر پنجاب پاکستان کا حصہ ہو ...جی یہ تھے مولانا آزاد جن کو ہم پاکستان دشمن کے طور پر جانتے ہیں -  مجھے سیدنا ابو سفیان رضی اللہ تعالی عنہ یاد آ گئے ....عمر کا بڑا حصہ  اسلام کے خلاف جدوجہد میں گزارا اور جب اسلام لائے تو دل و جان فدا کر دیے - جہاد میں ایک آنکھ بھی شہید  ہوئی - نبی کریم کے سسر محترم  تھے  - لیکن آج جب ہمارے اہل سنت علماء اور عوام بھی ان کا تذکرہ کرتے ہیں تو زبان اور لہجہ یوں ہوتا ہے "ابوسفیان آیا ، ابو سفیان گیا ، ابو سفیان دشمن رسول تھا "... اس مثال سے مقصود یہ تھا جن بزرگوں نے تقسیم ہند سے اختلاف کیا وہ اسی درجہ مخلص تھے جنہوں نے پاکستان بنایا - دونوں گروہوں کے پاس اپنے اپنے موقف کی اصابت کے دلائل موجود ہیں .،، وقت جن کی تصحیح اور تضعیف ثابت کر  رہا ہے - لیکن شائد ہی کسی نے کسی پر یہ الزام عائد کیا ہو کہ وہ بددیانت تھے -

##############################
https://web.facebook.com/abubakr.quddusi.3/posts/2762761310449842
بعض " بے وقوف " میری پچھلی تین پوسٹ کو مذاق سمجھ رہے ہیں ۔۔۔حالانکہ ۔۔۔۔ میں سنجیدہ ہوں 😀😁😀بعض " بے وقوف " میری پچھلی تین پوسٹ کو مذاق سمجھ رہے ہیں ۔۔۔حالانکہ ۔۔۔۔ میں سنجیدہ ہوں 😀😁😀

##############################
https://web.facebook.com/abubakr.quddusi.3/posts/2762751060450867
“بعض بے وقوف اکبر بگٹی کا قتل سیدنا مشرف حفظہ الله کے نام کرتے ہیں ۔۔حالانکہ اکبر بگٹی ٹی بی سے فوت ہوے تھے”

##############################
https://web.facebook.com/abubakr.quddusi.3/posts/2764947043564602
بات تو کسی نے سچ کہی کہ پاکستان کے تمام مسائل کا حل عمران خان کی پرانی ویڈیوز میں موجود ہے ۔بات تو کسی نے سچ کہی کہ پاکستان کے تمام مسائل کا حل عمران خان کی پرانی ویڈیوز میں موجود ہے ۔

##############################
https://web.facebook.com/abubakr.quddusi.3/posts/2763884067004233
بمبئی میں انسانوں کا سمندر ۔۔۔شہریت بل پر احتجاج

##############################
https://web.facebook.com/abubakr.quddusi.3/posts/2766814686711171
قائد اعظم اور علامہ اقبال وکیل تھے انہوں نے پاکستان بنایا اس لیے لاہور ہسپتال میں تباہی وکیلوں کا حق ہے اس پر ان کو کچھ نہ کہا جائے ۔  یہی بیانہ مشرف بارے ہمارے ہاں اختیار کیا جا رہا ہے اور افسوس ناک حد تک جا کے ایک مجرم کو ایک محترم ادارے کے ساتھ منسلک کیا جا رہا ہے ۔۔اگر یہ سب درست تو پھر وکلاء کی بات بھی ماننی ہو گی ۔۔۔

##############################
https://web.facebook.com/abubakr.quddusi.3/posts/2766224123436894
کوالالمپور کانفرنس میں عدم شرکت عمران حکومت کا بہترین فیصلہ ہے - قومیں اپنے فیصلے مفادات کی بنیاد پر کیا کرتی ہیں -  پاکستن کا مفاد اسی میں تھا جو حکومت نے کیا -  جہاں تک امت امت کے کھیل کی بات ہے تو اب یہ منجن پرانا ہو گیا -  ذاتی طور پر مجھے سعودیہ سمیت ترک پاکستان اور دیگر مسلمان حکمران اس معاملے میں سب ہی منجن فروش چھابڑے والے لگتے ہیں -  اب ایس کانفرنس کو لے لیجئے ....او آئ سی کے ہوتے ہوے ایک الگ فورم تشکیل دینا ہی ظاہر کرتا ہے کہ یہ بے کار سی راگنی ہے  - ان حکمرانوں کے دلوں میں  امت کا درد ہوتا تو شامی مسلمان ، عراقی مسلمان یوں کٹ نہ مرتے - جن کے پڑوس میں ترکی بھی تھا اور سعودیہ بھی - ایران کی بات نہیں کروں گا کہ وہ  وعدہ معاف گواہ بن کے  امریکی کیمپ کا حصہ ہے

##############################
https://web.facebook.com/abubakr.quddusi.3/posts/2772039566188683
اپنے موضوع پر منفرد کتاب ۔۔۔۔96 صفحات اعلیٰ کاغذ و طباعت ۔۔۔قیمت فی کتاب 100۔۔۔ ڈلیوری چارجز سمیت ۔۔۔ 170 روپے  رابطہ/وٹس ایپ  03214460487

##############################
https://web.facebook.com/abubakr.quddusi.3/posts/2771773569548616
یہ بہرحال ہمارے مزعومہ لبرل اور بظاہر روشن خیال طبقے کی ذہنی شکست و ریخت  کی واضح نشانی ہے کہ مشال قتل کیس میں وہ ہجوم کے ہاتھوں قتل پر احتجاج کناں تھے ۔۔ کہتے تھے کہ عدالت کا حق تھا جو ہجوم نے لے لیا اور جنید کیس میں عدالت کے فیصلے کو قبول کرنے سے انکاری ہیں ۔ یعنی وہ ہجوم کی مانتے ہیں نہ قانون کی ۔۔۔۔لیکن رسول مکرم کی توہین پر راضی رہتے ہیں اور مجرم کے ہمدرد بھی ۔۔مزید المناک یہ ہے کہ بظاہر مسلمانوں والے نام رکھنے  والے یہ ہمارے لبرل لوگ کسی بھی غیر مسلم عام انسان یہ اس کے مذہب کی معمولی سی توہین بھی برداشت نہیں کر پاتے ۔۔۔۔ آسان لفظوں میں سمجھاتا ہوں ۔۔۔اگر کوئی نیم خواندہ اور جاہل سا مسلمان بھی کسی ہندو سکھ عیسائی کے عقائد کی معمولی سی توہین بھی کر دے تو یہ دوست بنا حقائق جانے تمام مسلمانوں کو متصب جاہل اور تنگ نظر قرار دیں گے ۔۔۔۔اور عین اسی وقت کوئی غیر مسلم یہ ملحد نبی کریم ﷺ کی توہین کرے گا تو یہ بنا تحقیق کہیں گے کہ جی کوئی توہین نہیں ہوئی ، محض جھوٹا الزام  ہے ، الزام ثابت کرو ۔۔۔۔۔ قصہ مختصر ۔۔ہمارے لبرل حضرات نام بھی نہیں بدلتے اور سچے  مسلمان بھی نہیں ہوتے ۔۔۔

##############################
https://web.facebook.com/abubakr.quddusi.3/posts/2773298492729457
طبعیت میں بہت تلخی ہے ۔دو دن ہو گیے ضبط کر رہا ہوں ۔جماعت اسلامی کے دوستوں کے پاؤں میں کانٹا بھی چبھے تو ہم قلم تلوار بنا لیتے ہیں اور ان کے آگے کھڑے ہو جاتے ہیں ۔۔لیکن یہ دوست بات بہ  بات پوری سلفیت کو یوں رگیدتے ہیں کہ جیسے ہم ان کے قرض دار ہوں  ۔ او بھائی آپ کا دامن سدا کا فکر و عمل سے خالی آپ کسی کو کیا دیں گے ۔۔۔۔اگر ان کے عام لوگوں کو بات ہوتی تو کبھی یہ الفاظ نوک قلم پر نہ آتے لیکن ان کے نسبتا اہم افراد بھی جب سلفیوں کا ذکر کرتے ہیں تو ان کے اندر کی نفرت اور زہر  ان کے قلم سے قطرہ قطرہ بہہ رہا ہوتا ہے ۔۔  ایسے وقت میں کہ جب سوشل میڈیا پر امت کو اتحاد کی ضرورت ہے اور لبرل اور ملحد دین کے درپے آزار ہیں ، ان کی یہ روش اور مستقل رویہ انتہائی افسوس ناک ہے ۔ حیرت یہ ہے کہ دور دور  تک ان میں کوئی رجل رشید نہیں کہ جو ان کی زبان بے لگام کو لگام دے سکے ۔۔۔ بھائی اپنی ڈوبتی نیا اور ناکام سیاست اور ختم ہوتے افکار کے اسباب اپنی نرگسیت میں تلاش کرو ۔۔۔دوسروں کی عیب جوئی سے یہ ڈوبتی کشتی پار نہیں لگے گی ۔۔۔ ان صاحب کا نام ختم کیا ہے اور اس عبارت کو لائک کرنے والے بھی بہت اہم لکھاری تھے جس کے سبب یہ تلخ الفاظ میں نے لکھے ۔۔۔۔ مسیار کو۔جانے بنا وہ بات کر رہے ہیں کہ جن کے امام آعلیٰ نے کبھی متعہ کو اضطرار میں جائز لکھا تھا۔۔آمریت کی بات وہ کر رہے ہیں کہ جو یحیی کے کبھی نفس ناطقہ تھے ضیاء کی کابینہ میں جنہوں نے وزارتیں لیں اور مشرف کی وردی کے محافظ بنے رہے ۔۔۔۔ سیسی کی آمریت اگر حرام تھی تو ضیاء یحیی اور مشرف کی کیونکر جائز اور گوارا رہی ؟  کوئی اس دو عملی کا بھی جواب ہو گا ؟  نواز شریف کی اب آ کے مخالفت ہو گئی وہ دن یاد نہیں کہ جب اسی نواز شریف سے سیٹوں کے مطالبے کئے جاتے تھے مل کے الیکشن لڑے جاتے ۔۔ہاں میں نے مطالبہ لکھا ہے بھیک نہیں کہ ابھی بھی کچھ لحاظ ہے ۔۔ وہابیوں کے ایک محدود اور غیر نظریاتی گروہ نے ضرور جمہوریت کو پہلے کفر کہا اور پھر الکشن لڑا اور اس گروہ نے آج تک لفظ اہل حدیث استعمال نہیں کیا ۔۔لیکن اس سے بڑا یو ٹرن تو آپ کے نامہ اعمال میں درج ہے حضور ۔۔۔کبھی اپنے مرشد اعلی کی کتب  بھی پڑھ لیا کیجئے کہ جناب نے پہلے جہاد کشمیر کو فساد لکھا لیکن پھر اسی " فساد " کو گلے لگائے رکھا ۔۔کون  اس دو عملی کا حساب دے گا ؟ کوئی ایک پہلو ہو ذکر کیجئے آپ کے اس تضاد کا ۔۔پھر کس طور آپ دوسروں کو طنز کر سکتے ہیں ۔  ہم احناف سے تقلید پر مناظرے کرتے رہے کہ جو  بہت سے مسائل میں حضرت امام ابی حنیفہ رحمہ الله کے موقف کو اختیار نہیں بھی کرتے اور ہمارے یہ دوست ہیں کہ تقلید میں ان مقلدین کو کہیں پیچھے چھوڑ گئے ۔سید صاحب کی غلطیوں سے بھی جس طرح ہمارے ان احباب نے محبت کی شائد مجنوں بھی لیلیٰ سے نہ کر سکا ۔۔ظاہر ہے اس کے لیے جنون کی کوئی الگ ہی صورت درکار تھی ، سو احباب کو میسر ہے ۔۔۔۔

##############################
https://web.facebook.com/abubakr.quddusi.3/posts/2773211086071531
کبھی یوں بھی ہو گا کہ ہم اپنی محبتوں سے بھاگیں گے ۔۔۔۔۔ مسجد زیر تعمیر ہے اور مرکزی ہال ایک طرف سے کھلا ہوا ، محض ایک موٹے کپڑے کی رکاوٹ جہاں سے سرد ہوا مزاج یار ہر دم پوچھنے چلی آتی ہے ۔۔ آج فجر کو داخل ہوا تو صف اسی طرف سے خالی اور دو افراد کی جگہ ۔۔ مسیب کو اپنے دائیں طرف کھڑا کیا اور دانستہ خود سرد ہوا کے آگے کھڑا ہو گیا ۔۔۔کہ ہوا مجھے لگے ، بیٹے تک بعد میں پہنچے ۔۔۔ لیکن سب سامان دل کا دھرا کا دھرا رہ گیا کہ جب امام صاحب نے یہ آیات پڑھیں اور آنکھیں بہہ نکلیں ۔۔۔کہ ہم کیا کیا سامان کرتے ہیں اور کیا کیا اہتمام کرتے ہیں کہ اولاد کو ٹھنڈی ہوا نہ لگے اور کبھی تپتی دوپہر میں پاؤں نہ جلیں ۔۔۔ لیکن عجیب ہی ہوا کہ امام صاحب یہ آیات پڑھنے لگے ۔۔خوش الحآن بھی ہیں اور صاحب دل بھی ۔۔۔آنسوں سے ہچکیوں میں تلاوت ۔۔۔۔۔ یَوۡمَ یَفِرُّ الۡمَرۡءُ مِنۡ اَخِیۡہِ  تو جس دن آدمی اپنے بھائی سے دور بھاگے گا، وَ اُمِّہٖ وَ اَبِیۡہِ  اور اپنی ماں اور اپنے باپ سے، وَ صَاحِبَتِہٖ وَ بَنِیۡہِ  اور اپنی زوجہ اور اپنی اولاد سے بھی۔۔۔۔ دل کی عجب کیفیت ہو گئی ۔۔۔۔الله ایسا دن بھی ہو گا کہ ہم جو چاہتے ہیں کہ ٹھنڈی ہوا بھی اولاد کو نہ لگے ، کبھی چاہیں گے کہ کوئی محبت سامنے نہ آئے۔۔۔ ایسا کڑا دن ایسا کڑا ۔۔۔۔۔۔

##############################
https://web.facebook.com/abubakr.quddusi.3/posts/2774138479312125
نادان دوست مت  بنیے  ۔ جی ہاں ! ہندستانی مسلمانوں کے ناداں دوست نہ بنیے ۔بلکہ ان کو اپنے حقوق کی جنگ یکسوئی سے لڑنے دیجئے ۔۔پہلی بار ایسا ہوا ہے کہ وہ یوں جھوم کے اٹھے ہیں اور ان کے ساتھ قدم قدم ہندو سکھ اور دیگر مذاہب کے لوگ ہیں ۔۔۔ یہ حقوق کی جنگ ہے آزادی کی نہیں اور نہ ہی اس وقت زمینی حقائق اس کے مطابق ہیں ۔۔۔اگر سرحد پار سے ہم مکے لہرا لہرا کے یہ فضول سی یاوہ گوئی کرتے رہے تو اس کا پہلا نقصان یہ ہو گا کہ ان سے ساتھ موجود ہندو الگ ہو جائیں گے ۔۔۔جو کبھی بھی اپنا وطن ٹوٹتا پسند نہیں کریں گے اور ہمارے اس شور کو مودی حکومت بھی استعمال کر سکتی ہے ۔۔۔اس لیے آپ کی مدد صرف دو صورتوں میں ممکن ہے کہ دعا کیجئے ۔۔ان کے مظاہروں کی تصاویر کو شیئر کیجئے تا کہ عالمی رائے عامہ ہموار کی  جائے اور  مودی حکومت پر  دباؤ آ سکے اور یہ بل واپس ہو سکے ۔۔

##############################
https://web.facebook.com/abubakr.quddusi.3/posts/2776751575717482
مجھے کبھی کبھی بظاہر بہت  معقول نظر  آنے والے احباب پر حیرت ہوتی کہ جب ان کے آگے مرض کی نشان دہی کی جائے تو وہ ماننے کی بجائے بالکل ہی ستر برس پرانے  جذباتی کارکن بن جاتے ہیں ۔ جبکہ ماضی کی غلطیوں اور درست فیصلوں کا تجزیہ تو کیا ہی حال کی  بنا پر جاتا ہے ۔ لیکن غم کیجئے اس فہم نا رسا کا کہ جو عقل کی معراج کو نہ پہنچی اور راہ کے بیچ میں کسی بے کس بڑھیا کی طرح  خوابوں کا محض سیاپا کر کے وقت گزاری کرتی ہے ۔ مزاج نہیں کہ تمہید باندھی جائے ۔۔۔لیکن :  کیوں گردش مدام سے گھبرا نہ جایے دل  انسان ہوں ، پیالہ و ساغر نہیں ہوں میں  جو احباب مجھے پڑھتے ہیں شائد ان کو یاد ہو کہ کچھ روز پہلے لکھا تھا کہ نظریے کے صحیح یا غلط ہونے کی نسبت زیادہ اہم اس نظریے سے وفا اور اس پر جم جانا ہوتا ہے ۔ اس بات سے قطع نظر کہ پاکستان بنانے والی مسلم لیگ کے لیڈران اسلام سے مخلص تھے یا انہوں نے محض اپنے اہداف کے حصول کو اسلام کا نام لیا ۔۔۔اب پاکستان کی بقا اسلام  سے ہی ہے ۔۔۔۔ مکرر سمجھاتا ہوں کہ اہل نظر اب بے نظر ہوتے جا رہے ہیں ۔۔۔ خدا تجھے نفس جبرائیل دے تو کہوں  عرض ہے کہ یہ بحث ترک کیجئے کہ وہ اسلام سے مخلص تھے یا نہیں ، میں کہتا ہوں بہت مخلص تھے راتوں کو اٹھ اٹھ حضور خدا میں دامن تر کرتے تھے اور اس تر دامنی سے فرشتے آ آ وضو کرتے تھے ۔۔۔۔ ٹھیک ؟  راضی ؟  بات سمجھئے ۔۔اب پاکستان کی بقا اسلام کے سوا ممکن ہی نہیں ۔۔۔اسلام  سے مستقل بے وفائی اول روز سے آپ کی اشرافیہ اور مقتدرہ کا شعار ہے ۔اول روز سے اسلام کو " پیک " کر کے پچھلے کمرے میں ڈال دیا گیا اور اس کے بعد اسلام نازل کرنے والے رب سے رحمت کی امید ۔۔۔ الله کسی قوم کو اب راتوں رات برباد نہیں کرتا کہ وہ وقت گذر گیے جب ایک ہی رات میں عذاب آتا اور صبح دم بستی چٹیل میدان  ہوتی ۔۔۔۔اب عذاب دھیرے دھیرے آتا ہے ۔ جیسے کوئی آہستہ سے دلدل میں uاتر جائے ۔ دیکھئے اول اول دنوں کی بے وفائی کا عذاب کشمیر کی علاحدگی کی صورت ملا ۔نہ  ہم نے من حیث القوم الله کا دامن تھاما نہ کشمیر واپس آیا ۔۔۔ سنبھلنے کا  ایک موقع ملا لیکن ہم سدا کے بلکہ اول روز کے باغی ۔۔۔۔پھر سزا بڑھی اور الله نےہمیں دو ٹکڑے کر دیا ۔۔۔۔لیکن ہم نے اول روز کی طرح الله سے بغاوت ہی جاری رکھی ۔۔۔حتی کہ اب کشمیر حتمی طور پر نکل گیا ۔کوئی دن کی بات ہے دعوی بھی رخصت ہو گا ۔ مگر تاحال الله سے بغاوت جاری ہے ، دیکھیے پردہ غیب سے ہمارے مقدر میں کیا ظہور میں آتا ہے  ۔۔۔ لیکن یاد رکھئے نظریے سے وفا بقا کی شرط اول ہے ۔۔۔۔ الله پاکستان کو محفوظ رکھے ، لیکن فطرت کی تعزیریں بہت سخت ہیں ۔ یہ ہماری طرح بت پرست نہیں ہوتیں حقائق کی شناور ہوتی ہیں ۔۔۔ بہت سے کوتاہ نظر افراد بات کو سمجھ نہیں پاتے ۔۔ہندستان انتشار کی طرف بڑھ رہا ہےکہ سیکولرزم اس کی بنیاد تھا اور مودی نے اس بنیاد پر ضرب لگائی ۔۔۔اسلام آپ کی بنیادتھا اور آپ نے جو کیا اپنے ضمیر سے پوچھیے ۔۔۔ ابوبکر قدوسی

##############################
https://web.facebook.com/abubakr.quddusi.3/posts/2775422422517064
کل کرسمس کے حوالے سے پوسٹ کی کہ اسے منانا مسیحیوں کا حق ہے ، انھیں تحفظ فراہم کرنا مسلمان حکومت کی ذمے داری اور اس کی مبارک باد دینا اسلامی عقائد کی رو سے ناجائز ہے ۔۔۔ اس پر کچھ احباب کو اعتراض ہوا کہ میلاد مسیح منانا تو عیسائیت میں بھی بدعت ہے سو کیونکر اس کی اجازت دی جایے گی ۔۔۔واضح رہے کہ کرسمس یعنی میلاد مسیح سیدنا عیسی علیہ السلام کی رخصت کے قریب تین صدی بعد  شروع ہوا اور حقیقی دین مسیح میں اس کا کوئی تصور نہیں ہے ۔ مختصر جواب تو یہ ہے اسلام سے سوا دوسرے مذاہب اسلام کی نظر میں اپنے دیگر عقائد کے اعتبار سے باطل اور بدعت ہی ہیں اس کے باجود اسلام نے اس کے ماننے والوں کو حق عبادت دیا ہے ۔ رسالت مآب  ﷺ سے جب اہل نجران ملنے آئے  تو انہوں نے اپنے طریق سے اپنی عبادت یعنی نماز ادا کرنا چاہی تو آپ نے انہیں مسجد نبوی میں ہی ایسا کرنے کی اجازت دی ۔۔۔اسی طرح ۔۔۔۔۔ اھل حیرہ کے لیے حضرت خالد بن ولید رض نے حضرت ابو بکر رض کے حکم سے جو عہد نامہ لکھا تھا اس کی چند دفعا ت ملاحظہ کیجئے : ١.ان کا کوئی عبادت خانہ نہ گرایا جاۓ گا  ٢.ناقوس (گھنٹیاں)بجانے سے نہیں روکا جایے گا  ٣.تہوار کے موقع پر صلیب کا جلوس نکالنے سے نہیں روکا جاۓ گا  ٤.ان کے پادری کو ٹیکس معاف ھو گا  ........ اسلام سے زیادہ اقلیتوں کے حقوق کا محافظ کون ہو سکتا ہے ۔۔رہا ان کے عقائد کا غلط ہونا یا بدعت ہونا تو وہ الگ معاملہ ہے ۔ اس پر آپ تبلیغ کا حق رکھتے ہیں ۔۔۔اور بس ۔۔ ........ابوبکر قدوسی

##############################
https://web.facebook.com/abubakr.quddusi.3/posts/2777606295632010
ڈاکٹر عبد القدیر خان کو پھانسی لگا دیں ۔۔ تراسی برس کے بوڑھے پر مشرف دور میں امریکہ نے الزام لگایا کہ انہوں نے ایٹم بم کے نقشے تین ملکوں کو دیے ہیں ۔اصولی طور پر اس الزام کی صداقت کا تعین ہونا چاہیے تھا ۔ لیکن جس طرح تب ڈاکٹر صاحب پر دباؤ کے  ساتھ الزام کو بڑھاوا دیا گیا اور ان سے پریس کانفرنس کروائی گئی اس کی حقیقت سب جانتے ہیں ۔۔۔یعنی امریکہ جیسے جھوٹے ، مکار اور دروغ گو کے کہنے پر آپ نے اپنے ہی محسن کو تذلیل کی انتہا پر پہنچا دیا ۔۔۔افسوس صد افسوس ۔۔۔ چار برس تب ان کو باقاعدہ قید رکھا گیا ۔۔۔اس کے بعد کچھ نرمی ہوئی مگر بہت پابندیوں سے کہیں آ جا سکتے تھے ۔۔یہ سب حفاظت کے نام پر تھا ۔۔۔اب پھر ڈاکٹر صاحب نے لاہور ہائی  کورٹ میں اپنی اس نظر بندی نما قید سے رہائی کی درخواست دی ہے ۔۔۔ تراسی برس بوڑھے بزرگ کی طرف سے بذات خود یہ درخواست ہی پوری قوم کے لئے باعث  شرم ہے ۔۔۔کم از کم مجھے تو لکھتے ہوے بھی بہت شرم آ رہی ہے ۔۔۔مجھے حیرت ہے مشرف کی پھانسی کے صرف فیصلے پر احتجاج کرنے والے ، اور صفحات کے صفحات کالے کرنے والے اس پر کہاں ہیں ؟  کیا ڈاکٹر صاحب کے لئے آواز اٹھانے کے لئے بھی ضروری ہے  کہ ان کو پھانسی کی سزاء سنائی جائے ؟؟

##############################
https://web.facebook.com/abubakr.quddusi.3/posts/2778089755583664
محبت ، نرمی ، پیار اور۔۔۔۔ پھر اس کے ساتھ  دل کو فتح کیجئے ۔۔۔ یہ ایک منٹ کی ویڈیو ایوارڈ لے گئی بلکہ دل لے گئی ۔۔۔ اس عمل اور رویے کو اپنی زندگی کا حصہ بنائیے اور پرسکون ہو جائیں ۔۔۔ اور ہاں آپ کی نرمی کی بہت زیادہ حق دار آپ کی اہلیہ ہے۔۔۔

##############################
https://web.facebook.com/abubakr.quddusi.3/posts/2783076768418296
بہت معذرت ۔۔بہت معذرت  کل سے بعض بدبخت محض داڑھی والا مجرم دیکھ کے کتے کی طرح بھونک رہے تھے ۔۔بہت معذرت  کہ میرا مزاج نہیں ایسی زبان لیکن !  کیوں گردش مدام سے گھبرا نہ جائے دل  انسان ہوں پیالہ و ساغر نہیں ہوں میں   ۔۔۔۔۔ یہ کالے چہرے والے ، کالے دل والے اخبث لوگ کل سے  بھونک رہے تھے کہ مدرسے بند کر دو ۔۔۔۔ وہ بھی بھونک رہے تھے کہ جو بازار حسن میں  بکتی عورت کا کمیشن کھانے کو برا نہ سمجھیں ۔۔وہ بھی کہ جو ہم جنس پرستی کے خود پرچارک ہیں ۔۔۔۔۔ ہم نے صبح بھی لکھا تھا کہ اگر اس مولوی نے بچے کے ساتھ  زیادتی کی ہے تو اس کو سرعام قتل کیا جائے کہ اسلام میں اس کی یہی سزاء ہے ۔۔۔۔۔لیکن ہم نے یہ بھی لکھا تھا کہ یہ بدبخت خود اس سزاء کے خلاف بھی ہیں کیونکہ ان نام نہاد روشن خیالوں کو معلوم ہے کہ مولوی ایک  سنگسار ہو گا لیکن ساتھ ساتھ پانچ سو یہ منحوس عورت فروش " ترقی پسند " بھی مارے جائیں گے  ۔۔۔۔ ۔۔۔دل تھام کے پڑھئے کہ  تازہ خبر یہ آئی ہے کہ مجرم مولوی نہیں بلکہ ایک سرکاری سکول کا استاد ہے ۔۔۔۔ بدبختو !  اب مطالبہ کرو کہ سکول بند کر دیے جائیں ۔۔۔ ناہنجارو !  نسٹ یونیورسٹی میں اگلے روز ایک لڑکی ریپ ہو گئی ۔۔۔بند کر دو یونیورسٹی کو بھی ۔۔۔۔ لیکن ہم  پھر بھی مطالبہ کرتے ہیں کہ ماضی میں یا کل کو کوایسا مجرم سامنے آئے  بھلے کسی مدرسے کا سب سے بڑا  مفتی ہو ۔۔۔سرعام  اس کی گردن اتار دو ۔۔۔۔ابوبکر قدوسی

##############################
https://web.facebook.com/abubakr.quddusi.3/posts/2782172138508759
ہم مذہبیوں کے مطالبے پر ہی اس مولوی کو قتل کر دیجئے ۔۔۔ یہ طے شدہ حقیقت ہے کہ اس ملک کو بنانے لبرل وکیل اور سیاست دان تھے ۔ اس میں قانون سازی کرنے والے بھی مکمل لبرل ہی رہے ۔اس کے جج تقریبآ  لبرل ہیں قانون کا نفاذ کرنے والے پولیس افسران لبرل سے کچھ  اگے ہی ہیں ۔۔۔یعنی قانون کے مالک ، بنانے والے ، چلانے والے ، نفاذ کرنے والے سب لبرل ۔۔۔۔۔۔۔ کل سے ،  ایک شقی القلب اور ظالم انسان جو مدرسے میں بچے سے زیادتی کرتا پکڑا گیا ،کی خبروں سے ہر طرف تبصروں کا بازار  گرم ہے ۔۔۔ بہت مختصر سی بات ہے کہ اگر اس مولوی کا جرم ثابت ہو جاتا ہے ، یعنی قانون کے تمام تقاضے پورے ہو جاتے ہیں ۔۔۔تو اسلامی شریعت میں اس حرام کاری کی سزاء قتل ہے ۔۔ اب مذہبی  طبقات مسلسل مطالبہ کر رہے ہیں کہ حدود کا نفاذ  کیا جائے ۔۔چیخ چیخ کے آوازیں بیٹھ گئیں لیکن کسی کے kکان پر جوں  نہیں رینگی ۔۔۔۔ اب اسی کیس کو لے لیجئے ۔۔۔۔ہم مطالبہ کرتے ہیں کہ اس ظالم کی اسی مدرسے کے سامنے ، اسی علاقے میں چوک میں  گردن اتاری جایے ۔۔۔ پھانسی دی جائے ۔۔۔ واللہ ۔۔۔کوئی پوائنٹ سکورنگ نہیں ۔۔۔ہم بھی معصوم بچوں والے ہیں ۔۔۔۔اس مجرم کو عبرت ناک سزاء کا  مطالبہ نہیں کرتے یہ الفاظ سیدھی سیدھی ڈرامے بازی ہے ۔۔۔اسلام نے سزا بتا دی ہے کہ سرعام قتل کیا جائے ۔۔۔۔اور بس  منافقت نے مگر اس معاشرے کو تباہ کر دیا ہے ۔۔۔مولویوں کے جرائم پر پردہ ڈالنے والے بھی منافق ہیں ، اور ایک مولوی کو لے کے تمام طبقے کی تذلیل کرنے والے بھی منافق ہیں۔لیکن !  سب سے بڑے منافق وہ بھی ہیں جو اسی ہم جنس پرستی کو  باالرضا جائز سمجھتے ہیں اور اسلام آباد میں غیر ملکی سفارت خانوں سے ملی مدد کے پیسوں سے اس کے حق میں جلوس نکالتے ہیں ۔۔۔اور موت کی سزاء کو ظلم سمجھتے ہیں ۔۔۔۔ابوبکر قدوسی

##############################
https://web.facebook.com/abubakr.quddusi.3/posts/2785358474856792
ابھی اک دوست نے ایک خاتون کے نام کی آئ ڈی سے نبی کریم بارے انتہائی تکلیف دہ سکرین شارٹ بھیجا جس میں آپ کو ننگی گالی دی گئی تھی ۔۔۔اس گالی سے قطع نظر کہنا یہ ہے کہ جب ایسے لوگ پکڑے جاتے ہیں تو ہمارا منحوس لبرل طبقہ انسانیت کا چورن بیچنے چلا آتا ہے اور کبھی توہین کے اس الزام کو جھوٹ قرار دیتا ہے ۔۔۔۔پھر ان کو جنید حفیظ جیسے بدبخت اور مشال جیسے دہریے  معصوم اور بے گناہ لگتے ہیں ۔۔۔ خود میں نے پچھلے دنوں ایک گروپ میں سے سکرین شارٹ لیے ۔۔۔جن میں واضح گستاخی تھی ۔۔۔لیکن بات وہی کہ جب ایسے خبیث پکڑے جاتے ہیں تو ان کے مائی باپ مظلوم بن کے منظر پر آ جاتے ہیں ۔۔منحوس منحوس شکلوں والے لبرلز بھی اپنے  بلوں سے باہر نکل آتے ہیں ۔۔۔ اصل میں ان کی۔ آزادی اظہار صرف اسلام  پر  بھونکنے کا نام ہے ۔۔۔خود ان بارے ایک لفظ بھی لکھ بول دیں تو ان کو سب آزادی اظہار بھول جایے گا ۔۔۔

##############################
https://web.facebook.com/abubakr.quddusi.3/posts/2785333408192632
بھارتی پولیس پتھراؤ کر رہی ہے ، مسلمان نماز  پڑھ رہے ہیں اور ہندو دیوار بنے ان کے گرد کھڑے ہیں ۔۔۔ یہ موجودہ شہریت بل پر احتجاج کا ایک منظر ہے ۔۔ یہی منظر مودی کی شکست کا ہے ۔۔۔

##############################
https://web.facebook.com/abubakr.quddusi.3/posts/2788212147904758
اک نئے برس کا آغاز ۔۔۔اک سفر

##############################
https://web.facebook.com/abubakr.quddusi.3/posts/2787526734639966
ہم تو کہتے ہیں کہ اگر مولوی شسمس اور اس بابے پر جرم۔ ثابت ہو جاتا ہے تو دونوں کی گردن اتار دو ۔۔۔اور ہاں مدرسے بند کرنے کے ساتھ ساتھ سارا میڈیا بھی بند کر دو ۔۔۔ پس تحریر : ڈان  اخبار و ٹی وی کے مالک پر جنسی زیادتی کا الزام ۔۔۔ اور ہاں تردید تو مولوی شمش بھی کرتا ہے

##############################
https://web.facebook.com/abubakr.quddusi.3/posts/2791013100957996
جب ریکوئسٹ بھیجنے لگا تو ارمانوں پر اوس پڑ گئ 😭

##############################
https://web.facebook.com/abubakr.quddusi.3/posts/2789894431069863
مانسہرہ کیس میں بچے کے ورثا کی پریس کانفرنس ابھی سنی ۔۔۔ اپنا دعوی پیش کرنا ان کا حق تھا سو انہوں نے اس کا استعمال کیا ۔ایک اچھی بات انہوں نے خود کی کہ  وہ مدارس کے خلاف نہیں ہیں ۔ اپنے الزام کا ثابت کرنا ان کا فرض ہے جس میں ان کی معاونت پولیس کی ذمے داری  ہے ۔ انہوں نے بعض علماء پر الزام لگایا کہ وہ کیس کی  سنگینی کم کرنے کے لیے کوشاں ہیں اگر ایسا ہے تو ایسے علماء ۔۔علماء نہیں بلکہ علم کے نام پر جہل کے نمائندے ہیں ۔۔۔ دوسری طرف مولوی شمس کا حق ہے کہ اس کو اپنی صفائی کا پورا موقع دیا جاوے ۔۔ جب تک وہ ملزم ہے اسے مجرم نہ گردانا جائے ۔۔جیسا کہ چند دن سے ایک مخصوص  متعصب اور انتہا پسند طبقے نے مہم جاری رکھی ہوئی ہے ۔ اگر منصفانہ تفتیش کے بعد ۔۔۔۔۔۔مولوی شمس کی طرف سے ڈی این اے ٹیسٹ کا مسلسل اور شدت سے ۔مطالبہ تسلیم کیا جانا چاہیے کیونکہ یہ ملزم کا بنیادی حق ہے کہ کیس کی تفتیش بہت  معیاری کی جائے ۔ مولوی شمس واقعی مجرم ثابت ہو جاتا ہے تو ہم مطالبہ کرتے ہیں کہ اس کو اسی مدرسے کے سامنے چوک میں سزاء دی جاوے ۔۔۔۔ اور یہ سزاء حدیث رسول اور حکم رسول کے  مطابق قتل ہے ۔۔۔سنن ابی داوود  کی روایت کے مطابق ہم جنس پرستی کی سزا قتل ہے ۔۔چاہے یہ بالجبر ہو یا رضامندی سے  ۔ اور آخری بات !  جرم ثابت ہو جانے  کے بعد ۔۔۔۔ اگر کوئی اس سزائے موت کی مخالفت کرتا ہے  ، اسے وحشیانہ سزا کہتا ہے تو ہم یہی سمجھیں گے کہ وہ اس جرم میں شریک ہے  ۔ چاہے وہ کوئی مولوی ہو یا لیفٹسٹ لبرل ۔۔۔۔اگر اس سزاء کی مخالفت کرے گا تو وہ معصوم بچوں کی عزت اور جان کا سوداگر ہو گا ۔۔۔ اور مزیدآخری بات !  مولوی شمس مجرم  ثابت ہو یا بے گناہ ۔۔۔۔وہ جو  کہتے رہے کہ مولویوں کی اکثریت ایسی ہے وہ تب بھی ہماری نظر میں منافق رہیں گے ۔۔کیونکہ یہ لوگ اسلامی سزاؤں کے منکر بھی ہیں اور  بازار حسن کے بیوپاری بھی ۔۔۔۔

##############################
https://web.facebook.com/abubakr.quddusi.3/posts/2792010047524968
بعض لوگ سمجھتے ہیں کہ دنیا ان کے گرد گھوم رہی ہے حالانکہ وہ خود گول گول گھوم رہے ہوتے ہیںبعض لوگ سمجھتے ہیں کہ دنیا ان کے گرد گھوم رہی ہے حالانکہ وہ خود گول گول گھوم رہے ہوتے ہیں

##############################
https://web.facebook.com/abubakr.quddusi.3/posts/2791778344214805
جس برصغیر کی آبادی کا ایک بڑا  حصہ گھوڑے ، گائے ، ھاتھی اور سانپ کو حاجت روا اور مشکل کشا مانتا ہے ۔۔۔ملحد اس معاشرے سے حقیقی خالق کو نکالنے چلے ہیں ۔۔ اس کو حماقت کی انتہا کہتے ہیں ۔جس برصغیر کی آبادی کا ایک بڑا  حصہ گھوڑے ، گائے ، ھاتھی اور سانپ کو حاجت روا اور مشکل کشا مانتا ہے ۔۔۔ملحد اس معاشرے سے حقیقی خالق کو نکالنے چلے ہیں ۔۔ اس کو حماقت کی انتہا کہتے ہیں ۔

##############################
https://web.facebook.com/abubakr.quddusi.3/posts/2792968644095775
نظریہ ارتقاء کو تسلیم کئے بنا چارہ نہیں  .. .. کچھ انسان واقعی بندر کی اولاد ہوتے ہیںنظریہ ارتقاء کو تسلیم کئے بنا چارہ نہیں  .. .. کچھ انسان واقعی بندر کی اولاد ہوتے ہیں

##############################
https://web.facebook.com/abubakr.quddusi.3/posts/2792420830817223
لبرل دوست کہتے ہیں سوال اٹھانا ذہنی بالیدگی کی علامت ہے ۔ ہم۔ بھی کہتے ہیں کہ بجا ۔۔۔لیکن سوال کے حدود و قیود مقرر کیے جائیں گے ۔۔ جیسے  کوئی ماں سے سوال کرے کہ باپ اصلی ہے نا ۔۔۔ تو جواب میں جوتے ہی پڑیں گے

##############################
https://web.facebook.com/abubakr.quddusi.3/posts/2794550443937595
کل " ووٹ کی عزت " کا جنازہ پڑھایا جائے گا ۔۔۔ہاں نماز جنازہ جہری ہو گی کیونکہ زیادہ " آخر" جہری  والوں کو ہی آئ ہوئی تھیکل " ووٹ کی عزت " کا جنازہ پڑھایا جائے گا ۔۔۔ہاں نماز جنازہ جہری ہو گی کیونکہ زیادہ " آخر" جہری  والوں کو ہی آئ ہوئی تھی

##############################
https://web.facebook.com/abubakr.quddusi.3/posts/2794396740619632
بلا شبہ ہر گروہ میں ایسے لوگ موجود ہیں جو معقول اور نامعقول میں تمیز سے محروم ہیں ۔۔لیکن  جب  بڑے مقام پر فائز لوگ اپنی سطح سے بہت نیچے اتر کے نامعقول بات کرتے ہیں تو صاف سمجھ آتا ہے کہ موصوف اسی مقام کے حامل تھے اتفاق سے بلند مقام پر جا بیٹھے ۔۔۔ ابھی ایک مفتی صاحب کا ایسا ہی جملہ سنا اور افسوس ہوا۔۔کہ اونچی آواز میں آمین جیسے بھینس کے بچے ماں کو بلا رہے ہیں ۔۔۔افسوس صد افسوس ۔۔۔جب امت کو قدم قدم اتحاد کی ضرورت ہے ۔۔۔ایسے لوگ جانے کیا چاہتے ہیں ۔۔جتنی امت کو اس وقت اتحاد کی ضرورت ہے ماضی میں کم۔ کم ہی رہی ۔۔۔۔ اختلافی مسائل کب کب موجود نہیں رہے ؟ لیکن  ذرا تصور کیجئے تحریک ختم نبوت کا ۔۔۔کیا ایسے " بزرگ " ہی تب ہوتے تو کیا وہ تحریک کامیاب ہو سکتی تھی ؟/ نہیں ۔۔۔ہرگز نہیں بلکہ شائد تب پھر قادیانی ایک " مسلمان " فرقہ ہی شمار کیے جاتے ۔۔۔ اور یہ معاملہ تو محض ایک اختلافی مسلے کا نہیں بلکہ سنت رسول کا ہے ۔۔۔۔بہت سے حنفی علماء خود یہ کہہ لکھ چکے ہیں کہ اونچی آواز میں آمین کہنا بھی سنت ہے ۔۔۔اب دوسرے لفظوں میں یہ مذاق سنت رسول کا ہی ہوا ۔۔۔محض ایک گروہ سے اختلاف کے سبب سنت رسول کی تضحیک انتہائی  افسوس ناک ہے ۔۔۔اگر یہی کام کوئی لبرل ، دین بیزار کرے تو ہمارے دین دار دوست کیسے برہم اور مشتعل ہوتے ہیں ۔۔۔ میں نے عرض کیا کہ ہر گروہ میں  ایسے لوگ  موجود ہیں ۔۔۔آئیے اپنے اپنے مسلک میں موجود ایسے افراد کی مذمت کریں ۔۔۔اور ان کو روکیں ۔۔۔۔مجھے یاد ہے کہ ایک صاحب حضرت امام ابی حنیفہ بارے ایک کتاب لائے ۔۔اگر کتاب علمی اختلاف کی حد  تک ہوتی تو میں آنکھوں سے لگاتا ۔۔۔لیکن اس میں  نامناسب زبان لکھی گئی تھی ۔۔میرے برادر عمر فاروق قدوسی کا چہرہ غصے سے متغیر ہو گیا ۔۔۔" ہم ایسی کتابیں اپنے مکتبے کا دروازہ  بھی نہیں گزرنے دیتے " آیئے ۔۔۔۔ سب مل کے بولتے ہیں ، لکھتے ہیں کہ !  " ہم ایسے علماء کو اپنا دروازہ بھی نہیں گزرنے دیتے "

##############################
https://web.facebook.com/abubakr.quddusi.3/posts/2797904740268832
حدیث رسول کا انکار کر کے آپ کے لیے حلال و حرام  طے کرنا بھی ممکن نہیں رہے گا ۔ صرف ایک مثال  پڑھ لیجئے فطرت سلیم ہو گی یہی کافی رہے گی ۔ قران کریم میں الله تعالیٰ نے مردار کو حرام قرار دیا ہے ۔۔حلال جانور کھانے کے لیے بھی اس کو ذبح کرنا لازم ہے ، اگر ایک  بکری کا گوشت آپ کو  بہت مرغوب ہے  اور کھاتے  کھاتے خبر ہو کہ یہ بکری ذبح نہیں ہوئی تھی بلکہ چھت سے گر کے مری اور کھال اتار کے پکا لی ۔۔۔۔ آپ کیا کریں گے ؟؟؟  بوٹی ہاتھ سے گر جائے گی  ۔۔۔۔ابکایاں لیتے  نکالنے کو بھاگیں  گے ۔۔۔ہے نا ایسے ہی ؟؟؟  وجہ کیا ہے ۔۔۔یہی نا کہ خالق نے قران میں حرام قرار دیا اور آپ کے اندر تک یہ عقیدہ اتر گیا ۔۔۔ اب اسی اصول کی روشنی میں ذرا آگے آئیے ۔ مجھے بتائیے گا یہ مچھلی جو آپ بکرے سے بھی زیادہ شوق سے کھاتے ہیں  یہ کون ذبح کرتا ہے کون تکبیر پڑھتا ہے ؟؟ ۔۔۔۔تمام عالم اسلام ، ہر ہر مسلمان کیسے شوق سے کھاتا ہے ۔۔۔اس کو جب پکڑتے ہیں تو چند منٹ میں ہی یہ مر جاتی ہے اور مردار ہو جاتی ہے ۔۔۔ اس کو مگر ہم کھاتے ہیں اور حلال  سمجھ کے کھاتے ہیں ۔۔نہ کوئی الجھن ہوتی ہے اور نہ ہی طبعیت پر کوئی بوجھ ۔۔۔ اس کو مگر کس نے حلال کیا ؟  جی رسول مکرم کے حکم سے یہ حلال ہوئی کہ آپ نے فرمایا کہ سمندر کا پانی پاک اور اس کا مردار حلال ہے ۔۔۔۔ ابوبکر قدوسی

##############################
https://web.facebook.com/abubakr.quddusi.3/posts/2797344490324857
ایک عزیز دوست نے امام مہدی بارے سوالات اٹھائے - ان کا کہنا تھا کہ قران میں امام کا ذکر کیوں نہیں ؟ تو مختصر عرض یہ ہے کہ بھائی بہت سی باتوں کا قران میں ذکر نہیں لیکن تمام امت ان کو مانتی ہے - اب سوال یہ ہے کہ کیوں مانتی ہے ؟ تو جواب یہ ہے قران نبی کریم صلی اللہ علیه وسلم پر نازل ہوا ، اسی قران میں آپ کے بارے میں یہ آیت کریمہ نازل ہوئی کہ ] وَمَا يَنْطِقُ عَنِ الْهَوَى - إِنْ هُوَ إِلَّا وَحْيٌ يُوحَى - اور نہ وہ اپنی خواہش سے بولتا ہے۔ وہ تو صرف وحی ہے جو نازل کی جاتی ہے۔ مراد ہے کہ نبی کریم جو بات کرتے ہیں یعنی دین کے احکام بیان کرتے ہیں وہ وحی کی روشنی میں کرتے ہیں ۔ تو عرض یہ ہے کہ قران میں موجود احکام اور اخبار جس طرح دین کا حصہ ہیں اسی طرح نبی مکرم کے اقوال ثابتہ بھی دین کا حصہ ہیں - اگر کوئی ان کا انکار کرتا ہے تو دوسرے لفظوں میں اس نے اللہ کی اس بات کا انکار کیا - دیکھیے نا اللہ کہ رہے ہیں نبی اپنی مرضی سے نہیں بولتا لیکن جب نبی پاک ایک بات کہتے ہیں یا خبر دیتے ہیں تو جھٹ انکار کر دیتے ہیں تو آپ کا انکار کس شے کا انکار ہوا ؟ میرے عزیز بھائی !اگر آپ نے صحیح حدیث کا انکار کیا تو اصل میں آپ نے قران کا انکار کیا ، حدیث کا انکار نہیں کیا - کیونکہ یہ اصول اللہ نے بیان کیا ہے نہ کہ کسی محدث  یا امام نے - اسی طرح وہ آیت بھی اسی اصول کی مزید وضاحت کرتی ہے کہ جہاں حکم دیا گیا کہ " يَا أَيُّهَا الَّذِينَ آمَنُواْ أَطِيعُواْ اللّهَ وَرَسُولَهُ وَلاَ تَوَلَّوْا عَنْهُ وَأَنتُمْ تَسْمَعُونَ اے ایمان والو! تم اللہ کی اور اس کے رسول (صلی اللہ علیہ وآلہ وسلم) کی اطاعت کرو اور اس سے روگردانی مت کرو حالانکہ تم سن رہے ہو - اس اصول کے بات بحث صرف اس بات کی ہو گی کہ یہ موجود معاملہ یا  کوئی بھی حکم  رسول کا ہے یا نہیں ؟ اب آتے ہیں اس بات کی طرف کہ " حدیث کی سب سے مقدس کتاب بخاری میں اس کا ذکر نہیں " تو یہاں رک کے اپنے الفاظ کی تصحیح کر لیجئے - حدیث کی سب سے مقدس نہیں حدیث کی سب سے معتبر اور صحیح ترین کتاب ....کیونکہ نبی کی حدیث کی ہر ہر کتاب مقدس ہے - اس تقدس میں سب برابر ہیں - عزیز بھائی ! اس میں کیا اچنبھے کی بات کہ بخاری میں نہیں....آپ کے ہی الفاظ میں پھر یوں تو قران میں بھی نہیں .... آپ یہ بات اصول کی طرح یاد کر لیجئے کہ حدیث کی تصدیق ہو جانے کے بعد وہ کسی بڑی یا چھوٹی کتاب میں ہونا کوئی اہم بات نہیں رہ جاتی - ضروری نہیں کہ ہر حدیث بخاری میں ہو اور نہ ہی امام بخاری رحمہ اللہ نے دعوی کیا ہے کہ ہر صحیح حدیث ان کی کتاب میں آ گئی ہے ۔ان کا دعوی محض یہ ہے کہ ان۔ کی کتاب میں جو احادیث موجود ہیں وہ ان کی تحقیق کے مطابق درست ہیں اور نبی کریم سے ثابت ہیں ۔۔ اب آتے ہیں امام مہدی بارے احادیث کی طرف ۔ رسول اللہ فرماتے ہیں: ’’یکون فی آخر امتی خلیفة یحثی المال حثیا ولا یعدّہ عدّاً‘‘ ’’میری امت کے آخر میں ایک خلیفہ ہوگا جو (لوگوں میں) گنے بغیر مال تقسیم کرے گا۔‘‘ (صحیح مسلم: ۲۹۱۳) سیدنا ابو سعید الخدری سے روایت ہے کہ رسول اللہ ﷺ نے فرمایا: ’’یخرج فی آخر امتی المھدی، یسقیہ اللہ الغیث وتخرج الارض نباتھا ویعطی المال صحاحا وتکثر الماشیة وتعظم الامة یعیش سجا او ثمانیا یعنی ححجا‘‘ ’’میری امت کے آخر میں مھدی آئے گا جس کے لیے اللہ تعالیٰ بارشیں نازل فرمائے گا اور زمین اپنے نباتات اگلے گی عدل و انصاف سے مال تقسیم کرے گا ، مویشی زیادہ ہو جائیں گے اور امت کا غلبہ ہوگا وہ (اپنے ظہور کے بعد) سات یا آٹھ سال زندہ رہے گا۔‘‘ (المستدرک للحاکم، ج۴، ص۵۵۸) رسول اللہ ﷺ نے فرمایا: ’’المھدی منا اھل البیت یصلحہ اللہ فی لیلة‘‘ ’’مھدی ہمارے اہل بیت میں سے ، اللہ اسے ایک ہی رات میں درست کر دے گا۔‘‘ (مسند احمد بن حنبل ، رقم: ۶۴۵) رسول اللہ ﷺ نے فرمایا: ’’لا تذھب الدنیا ، اولا تنقضيي الدنیا متی یملک العرب رجل من اھل بیتی یواطئی اسمہ اسمی‘‘ ’’دنیا اس وقت تک ختم نہ ہوگی جب تک عربوں کا بادشاہ (حاکم) میرے اہل بیت سے ایک آدمی نہ بن جائے جس کا نام میرے نام جیسا (یعنی محمد) ہوگا۔‘‘ (سنن ابی داؤد، رقم: ۴۶۸۲، سنن الترمذی: ۶۶۳۰)  سیدنا علی رضی اللہ عنہ فرماتے ہیں : ستكون فتنة يحصل الناس منها كما يحصل الذهب في المعدن، فلا تسبوا أهل الشام، وسبوا ظلمتهم، فإن فيهم الأبدال، وسيرسل الله تعالى إليهم سيباً من السماء فيغرقهم، حتى لو قاتلهم الثعالب غلبتهم، ثم يبعث الله عز وجل عند ذلك رجلاً من عترة الرسول صلى الله عليه وسلم في اثني عشر ألفا إن قلوا، وخمسة عشر ألفا إن كثروا، أمارتهم أو علامتهم أمت أمت على ثلاث رايات يقاتلهم أهل سبع رايات ليس من صاحب راية إلا وهو يطمع بالملك، فيقتتلون ويهزمون، ثم يظهر الهاشمي فيرد الله إلى الناس إلفتهم ونعمتهم، فيكونون على ذلك حتى يخرج الدجال . ’’ عنقریب فتنہ نمودار ہو گا۔ لوگ اس سے ایسے کندن بن کر نکلیں گے جیسے سونا بھٹی میں کندن بنتا ہے۔ تم اہل شام کو برا بھلا نہ کہو بلکہ ان پر ظلم کرنے والوں کو برا بھلا کہو کیونکہ اہل شام میں ابدال ہوں گے۔ اللہ تعالیٰ ان پر آسمان سے بارش نازل کرے گا اور ان کو غرق کر دے گا۔ اگر لومڑیوں جیسے مکار لوگ بھی ان سے لڑیں گے تو وہ ان پر غالب آ جائیں گے۔ پھر اللہ تعالیٰ رسول اللہ صلی اللہ علیہ وسلم کے خاندان میں سے ایک شخص کو کم از کم بارہ ہزار اور زیادہ سے زیادہ پندرہ ہزار لوگوں میں بھیجے گا۔ ان کی علامت امت امت ہو گی۔ وہ تین جھنڈوں پر ہوں گے۔ ان سے سات جھنڈوں والے لڑائی کریں گے۔ ہر جھنڈے والا بادشاہت کا طمع کرتا ہو گا۔ وہ لڑیں گے اور شکست کھائیں گے، پھر ہاشمی غالب آ جائے گا اور اللہ تعالیٰ لوگوں کی طرف ان کی الفت اور محبت و مودّ ت لوٹا دے گا۔ وہ دجال کے نکلنے تک یونہی رہیں گے۔ “ [المستدرك على الصحيحين للحاكم : 596/4، ح : 8658، وسنده صحيح] اس روایت کو امام حاکم رحمہ اللہ نے ’’صحیح الاسناد“ اور حافظ ذہبی رحمہ اللہ نے ’’ صحیح “ کہا ہے۔ محض بخاری میں نہ ہونے کے سبب اگر دین کے احکام کا انکار کر دیا جائے گا تو آپ دین کے ان بہت سے احکام کا کیا کریں گے کہ جو قران اور بخاری شریف میں نہیں آئے -

##############################
https://web.facebook.com/abubakr.quddusi.3/posts/2799556556770317
نو برس ہو گئے یہاں ۔ اندازہ ہے کہ جو لکھا وہ ہزاروں صفحات پر محیط ہے ۔ لیکن ایک بات ہے کہ وقت بہت صرف ہوتا ہے ۔۔

##############################
https://web.facebook.com/abubakr.quddusi.3/posts/2802128016513171
تمام بھائی اعتماد كے ساتھ رابطہ كر سكتے ہیں۔ میڈیكل انشورنس كے ساتھ بمپر آفر سعودی گلف ایئر لائن 21 دن كا عمرہ……104000 بكنگ كے لیے رابطہ:  0321-4210145,0302-4222594,042-35213040

##############################
https://web.facebook.com/abubakr.quddusi.3/posts/2801590169900289
تہران میں ہونے والے ایک بڑے اجتماع میں ایک نشید یعنی نظم پڑھی جا رہی تھی ۔۔ماحول خوب گرم تھا اور جنگ کی باتیں کی جا رہی تھیں ۔فارسی شاعری اپنا ایک الگ ہی ردھم رکھتی ہے ۔ ایک بار تو دل کو چھو ہی لیتی ہے ۔ حیرت مگر یہ رہی کہ اس تمام تر  نظم میں امریکہ کا نام و نشان نہیں تھا اس "شاندار شاعری " میں آل سعود کو ،  وہابیوں  اور سنیوں کو دھمکیاں تھیں - کعبے میں حیدری پرچم لہرانے کی باتیں تھیں ۔ یہ سب ماحول سلیمانی کے قتل کے بعد گرم  ہوا ہے - ایران میں جنگ کا ماحول خوب گرم ہے ،  لیکن یہ کوئی نہیں بتا رہا ہے کہ جنگ کس کے خلاف اور کیسے لڑی جائے گی ؟ اگر کوئی یہ سمجھتا ہے کہ امریکہ کے خلاف ایران اس حد تک جائے گا کہ جنگ چھڑ جایے تو وہ خوابوں کی جنت میں رہتا ہے - یہ  اس میاں بیوی کا جھگڑا ہے کہ جن کی لڑائی کی آواز سارا محلہ سنتا ہے اور پھر ہر  برس بیوی کی گود ہری ہو جاتی ہے اور کوئی نہ کوئی بچہ گود چڑھا ہی رہتا ہے - عراق بہت  پرسکون ملک تھا ، دجلہ اور فرات کی سرزمین کہ جیسے جنت زمین پر اتر آئی ہو ..امریکہ نے اس پر حملہ کیا ، لاکھوں مسلمان قتل کر دیے اور وہاں کی حکومت چھین کر اس گروہ کو دے دی کہ جو ایرانی حکومت سے ہدایات لیتا تھا - یوں بیوی کی گود ہری ہو گئی  - آج عراق پر مکمل ایرانی حکومت ہے اور یہ امریکہ کی ذاتی محبت کا نتیجہ ہے آپ اسے تنہائ کی محبت بھی کہہ سکتے ہیں - شام کہ نوے فیصد سنی اکثریت کا ملک تھا ، اور وہاں موجود چند فیصد نصیری  حاکم تھے - عوامی بغاوت شروع ہوئی تو بظاہر امریکہ ایک باغی لبرل گروہ کا سرپرست بن گیا اور روس حکومت کا حامی ہو گیا - پورے عالم عرب نے ایسی شدید بغاوت نہ دیکھی ہو گی ..لیکن پہلے روس نے اور داعش کے بہانے امریکہ نے اس بغاوت کو بمباری کر کر کے کچل دیا ، دنیا بھر کے سنی بے بسی سے دیکھتے رہ گئے - تمام ملک تباہ ہو گیا ، میلنز شامی قتل اور کہیں زیادہ مہاجر ہو گئے ..آج شام میں ایک پرو ایرانی حکومت محفوظ اور موجود ہے -  یمن ایک سنی ملک تھا آج  وہاں ایک ایرانی حمایت یافتہ گروپ سریر آئے اقتدار ہے اور کبھی اس گروہ پر ایک امریکی ڈرون نہیں حملہ آور ہوا .. لبنان میں حزب اللہ کو ایسے ہیرو بنا کے پیش کیا گیا کہ وہاں کی حکومت اب اس گروہ کے سامنے بے بس ہے - بظاہر یہ اسرائیل مخالف تحریک ہے لیکن کوئی نہیں بتا سکتا کہ اس نے اسرائیل کا آج تک کیا نقصان کیا - چند برس پہلے ایرانی وزیر کا بیان آیا تھا کہ ": اس وقت عالم عرب کے چار دارلحکومت ہمارے قبضے میں ہیں ... یعنی بغداد ، دمشق ، بیروت اور صنعا  اور بہت جلد مکہ مدینہ بھی " تو احباب سلیمانی کا قتل ایک طے شدہ منصوبے کا حصہ ہے -امریکہ اس میں مکمل شریک ہے - پاکستان کو دی جانے والی دھمکیاں صرف اس لیے ہیں کہ پاکستان سعودی عرب کے معاملے غیر جانب دار رہے ، کوئی مداخلت نہ کرے -  خود ہی غور کیجئے کہ سلمانی برسوں سے شام اور عراق کے بیچ نقل حرکت کرتا تھا ، اور یہ سب اعلانیہ تھا آج تک امریکہ نے اس کو نظر انداز کیا - اس کا سبب اصل میں یہی تھا کہ دونوں کے مقاصد ایک تھے - اب  جب یہ مقاصد حاصل ہو گئے تو اگلی منزل کی طرف سفر تھا ..شدید اشتعال انگیزی کی ضرورت تھی ، امریکہ کی سرزمین پر حملہ ممکن نہیں ، ابنائے ہرمز کو بند کرنا بھی آسان نہیں ...راستہ یہی ہے کہ امریکی مفادات پر حملوں کا اعلان کیا جائے اور یہ اب سعودی عرب میں ہی ممکن ہے اور یہی اصل ہدف ہے ۔ محض وزن برابر کرنے کے لیے پاکستان میں موجود " پاکستانی ایرانی " یہ کہہ رہے ہیں کہ وہ یہاں بھی امریکی مفادات پر حملہ آور ہوں گے بلکہ شہنشاہ نقوی نے تو کھلی پریس کانفرنس میں یہ دھمکی لگائی ہے ۔اور دیکھتے ہیں کہ ریاست اس پر کیا اقدام کرتی ہے ۔۔لیکن عرض ہے کہ یہ صرف دھمکی ہے ورنہ پاکستانی افواج کی مضبوط کیفیت کے پیش نظر پاکستان میں کوئی ایسی کارروائی ممکن بھی نہیں ۔۔۔لیکن اصل بات  وہی ہے کہ پاکستان وغیرہ کی باتیں محض وزن برابر کرنے کے لیے ہیں اور پاکستان کو غیر جانب دار رکھنے کے لیے  ، ورنہ اگلا ہدف سعودی عرب ہے اور جنگی ترانے بھی سعودی عرب کے خلاف چل رہے ہیں ۔۔۔ان کا اگلا ہدف سعودی عرب جیسے پرامن ملک کی بربادی ہے اور اس پر قبضہ ہے ۔۔۔اس کھیل میں ہمیں فکر مقدس مقامات کا ہے پرامن سعودی عوام کا ہے ۔۔حکمرانوں کا کیا ہے اض وہ کل کوئی اور ۔۔ویسے بھی سعودی حکمران کوئی ایسے دودھ کے دھلے نہیں ہیں خود انہوں نے بھی اپنی ذمے داری کون سی احسن طور نبھائی ہے ۔۔۔فکر ہے ایک پرامن اور مقدس سرزمین کی کہ جس کی طرف عفریت کفار کا ہمنوا ہو کے آگے آگے بڑھ رہا ہے ۔ سعودی عرب ویسے ہی ایک پرامن ملک ہے جیسے کبھی شام و عراق تھے لیکن محض صدیوں پرانی جنگ کا بدلہ لینے کے لیے اور اپنے مسلکی تعصب و نفرت کے سبب اس ملک کی طرف دھیرے دھیرے پیش قدمی جاری ہے ۔۔۔ سلیمانی کا قتل بہانہ بنایا جاتا ہے یا اس  سے آگے بڑھ کے مزید کوئی قصہ تراشا جاتا ہے ۔۔لیکن جنگی جنون اس وقت اپنے عروج پر ہے ۔۔۔ سوال مگر یہ ہے کہ تباہ حال معیشت والا ملک آخر کس کے برتے پر یوں ایک کے بعد ایک جنگ شروع کر رہا ہے ۔۔آخر کوئی تو ہے جس کا اس کا مکمل سہارا اور پشت پناہی ہے ۔۔

##############################
https://web.facebook.com/abubakr.quddusi.3/posts/2802910376434935
ابھی ایک دوست نے ایک "صاحب " کی پوسٹ کا سکرین شارٹ بھجوایا ہے کہ جس میں  موصوف بخاری شریف کی  ایک حدیث کو لے کر اعتراض جڑ رہے ہیں -  پہلے ان صاحب کی عبارت ملاحظہ کیجئے ...... بخاری شریف، جلد 5، صفحہ 415 انس بن مالک رضی اللہ عنہ سے روایت ہے کہ رعل، ذکوان قبائل نے نبی ﷺ سے اپنے دشمنوں کے مقابلے کیلئے مدد مانگی اور آپ ﷺ نے ستر انصاری صحابہ کو روانہ کردیا۔ یہ صحابہ دن کے وقت لکڑیاں جمع کرتے اور رات میں نماز پڑھا کرتے۔ جب یہ حضرات معونہ کے مقام پر پہنچے تو ان قبیلے والوں نے دھوکے سے انہیں شہید کردیا۔ حضور ﷺ کو خبر ہوئی تو آپ ﷺ نے فجر کی نماز میں ایک مہینے تک بددعا کی۔ انس رضی اللہ عنہ فرماتے ہیں کہ ان صحابہ کے بارے میں قرآن کی آیت بھی نازل ہوئی جس کی ہم تلاوت کیا کرتے تھے۔ اس آیت کا ترجمہ تھا: "ہماری طرف سے ہماری قوم کوخبر پہنچا دو کہ ہم اپنے رب کے پاس پہنچ گئے اور ہمارا رب ہم سے راضی ہے اور ہمیں بھی اپنی نعمتوں سے اس نے خوش رکھا ہے" انس رضی اللہ عنہ کے مطابق(بمطابق بخاری شریف)، یہ آیت بعد میں قرآن میں سے منسوخ کردی گئی۔ سوال: کیا قرآن کی ایسی آیات بھی تھیں جو نازل تو ہوئیں، اور ان کی تلاوت بھی مسلمان کیا کرتے تھے، لیکن وہ بعد میں منسوخ کردی گئیں اور قرآن سے نکال دی گئیں؟ یہ بخاری شریف میں تحریر ہے اور اس کا سکرین شاٹ بھی موجود ہے۔ کیا آپ جانتے ہیں کہ اس دعوے کا مطلب کیا ہے اور اس کی آڑ میں قرآن پر کس قسم کے حملے ہوسکتے ہیں؟؟؟ یہ ایک علمی سوال ہے، جواب بھی علمی ہونا چاہیئے، اگر کافر کا فتوی دینا ہے تو پھر سمجھ جائیں کہ آپ کے پاس جواب نہیں!!! .................. جی دوستو ! آپ نے موصوف کی عبارت پڑھ لی  مصیبت یہ ہے کہ ایک بندہ اٹھتا ہے اعتراض کرتا ہے اور بہت سے لوگ دین کے بارے شک میں مبتلا ہو جاتے ہیں ..خود موصوف لمبی تان کے سو جاتے ہیں اور بہت سوں کے ایمان بگڑ جاتے ہیں - اصولی طور پر اگر سوال کا جواب درکار ہوتا ہے تو اس موضوع پر کسی اتھارٹی یا ماہر سے بات کرنی چاہیے ..وگرنہ اس  شک میں بہت وزن پیدا ہو جاتا ہے کہ مقصد سوال تھا نہ سمجھنے کا جذبہ بلکہ مقصود لوگوں کو حدیث کے بارے میں بدگمان کرنا تھا  اور بس ...خیر  ہم موضوع کی طرف آتے ہیں -  پہلی بات یہ سمجھ لیجئے کہ قران کی کوئی آیت منسوخ ہو سکتی ہے یا نہیں - تو عرض ہے کہ جی بالکل قران کی آیات منسوخ ہو بھی سکتی ہیں اور ہوئی بھی ہیں - خود قران میں اللہ تعالیٰ کا ارشاد ہے: ﴿مَا نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها أَوْ مِثْلِها ۗ أَلَمْ تَعْلَمْ أَنَّ اللَّه عَلَىٰ كُلِّ شَيْءٍ قَدِيرٌ﴾ القرآن الکریم، سورۃ البقرة 2: 106 ﴿جو منسوخ کرتے ہیں ہم کوئی آیت یا بھلا دیتے ہیں،تو بھیج دیتے ہیں اس سے بہتر یا اس کے برابر، کیا تجھ کو معلوم نہیں کہ اللہ تعالیٰ ہر چیز پر قادر ہے﴾ ایک اور جگہ ارشاد ہے: ﴿وَإِذَا بَدَّلْنَا آيَةً مَكَانَ آيَةٍ ۙ وَاللَّه أَعْلَمُ بِمَا يُنَزِّلُ قَالُوا إِنَّمَا أَنْتَ مُفْتَرٍ ۚ بَلْ أَكْثَرُهمْ لَا يَعْلَمُونَ﴾ ﴿اور جب ہم بدلتے ہیں ایک آیت کی جگہ دوسری آیت،اور اللہ خوب جانتا ہے،جو اتارتا ہے،تو کہتے ہیں،تو،تو بنا لاتا ہے،یہ بات نہیں،پر اکثروں کو ان میں خبر نہیں﴾ سورۃ النحل 16: 101 اصولی طور اس آیت کے بعد اعتراض ہی ختم ہو جاتا ہے ..کیونکہ قران میں اللہ تعالی نے جب خود کہہ دیا کہ ہم منسوخ کرتے ہیں تو کوئی اعتراض کیوں کر کر سکتا ہے اور اگر اعتراض کرے گا تو اس کا اعتراض اللہ کے فیصلے پر ہو گا - اب اگر آپ کی مان  لیتے ہیں تو اعتراض یہی رہ جاتا ہے نا کہ حدیث منسوخ کر سکتی ہے یا نہیں؟ لیکن اس  سے پہلے یہ بتاتا چلوں کے قران کی منسوخ آیات تین قسم کی ہیں   (الف) کسی آیت کا حکم منسوخ کردیا گیا، لیکن قرآن شریف میں تلاوت اس کی باقی رہی۔ (ب) تلاوت منسوخ کردی گئی مگر حکم باقی رہا۔ (ج) تلاوت اور حکم دونوں منسوخ کردیئے گئے المنسوخ إما أن یکون ھو الحکم فقط أو التلاوة فقط أو ہما معًا (تفسیر کبیر: ج۳ ص۲۰۸، ط بیروت) اب دیکھئے آیات کا منسوخ ہونا تو خود قران میں کہا جا رہا ہے - اب ان منسوخ کی اقسام کی ہم ایک ایک مثال ذکر کراتے ہیں  پہلا نسخ کہ آیت موجود ہے مگر حکم منسوخ ہے  شروع اسلام میں جس عورت کا شوہر فوت ہو جائے اس کی عدت کی مدت ایک سال تھی، چناں چہ قرآن کریم میں ہے: ﴿وَالَّذِیْنَ یُتَوَفَّوْنَ مِنکُمْ وَیَذَرُونَ أَزْوَاجاً وَصِیَّةً لِّأَزْوَاجِہِم مَّتَاعاً إِلَی الْحَوْلِ غَیْْرَ إِخْرَاج﴾․( البقرہ:140) ترجمہ:” اور جو لوگ تم میں سے مرجایں اور چھوڑ جایں اپنی عورتیں تو وہ وصیت کر دیں اپنی عورتوں کے واسطے خرچ دینا ایک برس تک، بغیر نکالنے کے گھر سے ۔“ آیت میراث نازل ہونے کے بعد جب ان کا حصّہ مقرر ہو گیا تو عورت کی عدت چار مہینے دس دن ٹھہرا دی گئی۔ تب سے اس آیت کا حکم منسوخ ہو گیا، چناں چہ ارشاد الہٰی ہے ﴿وَالَّذِیْنَ یُتَوَفَّوْنَ مِنکُمْ وَیَذَرُونَ أَزْوَاجاً یَتَرَبَّصْنَ بِأَنفُسِہِنَّ أَرْبَعَةَ أَشْہُرٍ وَعَشْرا﴾․ (البقرہ:234) ترجمہ:” اور جو لوگ مر جاویں تم میں سے اور چھوڑ جاویں اپنی عورتیں تو چاہیے کہ وہ عورتیں انتظار میں رکھیں اپنے آپ کو چار مہینے اور دس دن۔“ دوسری قسم ہے تلاوت تو منسوخ ہو گئی مگر حکم باقی رہا اس کی سب سے بڑی مثال رجم کی سزاء ہے ۔ یہی نقطۂ امتحان ہے اور دل میں رسول اور رسول مکرم کے اقوال سے محبت کا امتحان بھی  - سیدنا عمر بن خطاب فرماتے ہیں:     إِنَّ اﷲ تَعالیٰ بَعثَ محمّدًا ﷺ وَأنزَل علیہ الکتابَ، فَکانَ مِمّا أَنزَل عَلَیہ آیَۃ الرَّجم فَقَرأناہا وعَقَلنَاہا ووَعَیناہا، فأخشَیٰ إن طَالَ بالنّاس زَمانٌ أن یقُولَ قَائِل: وَاﷲِ مَا نَجِدُ آیۃَ الرّجمِ في کتاب اﷲ فیَضِلُّوا بتَرکِ فَریضۃٍ أَنزَلہَا اﷲُ والرّجمُ في کتَابِ اﷲ حقٌّ عَلیٰ من زَنیٰ إذا أُحصِنَ من الرِّجَالِ وَالنِّسَآء إذا قَامَتِ البَیِّنَۃُ أو کان الحَبلُ أوِ الاعترافُ۔(صحیح البخاري: ۶۸۳۰)     ’’بے شک اللہ تعالیٰ نے محمدﷺ کو مبعوث فرمایا اور ان پر کتاب نازل کی اور اس میں آیت ِرجم بھی نازل کی گئی جس کو ہم نے پڑھا، سمجھا اور اس پر عمل کیا۔ مجھے ڈر ہے کہ ایک لمبا عرصہ گزر نے کے بعد لوگ کہیں یہ نہ کہنے لگ جائیں کہ ہم کتاب اللہ میں آیت ِرجم کو نہیں پاتے پس وہ ایک ایسے فرض کو ترک کرنے کی بنا پر گمراہ ہوجائیں جسے اللہ تعالیٰ نے نازل فرمایا اور رجم اللہ تعالیٰ کی کتاب میں اس پر ثابت ہے جس نے شادی شدہ مردوں اور عورتوں میں سے زنا کیا، اس شرط پر کہ اس پر گواہیاں پوری ہو جائیں یا پھر وہ حاملہ ہو جائے یا اِعتراف کر لے۔‘‘     اب رجم کی سزا کو تو وہ بھی مانتے ہیں کہ نبی کریم کے دور میں دی گئی اور اس پر عمل کیا گیا جو حدیث کا کسی نہ کسی انداز میں انکار کرتے ہیں - - سوال یہ ہے رجم کا جب قران میں ذکر نہیں تو کیونکر اسے اختیار کیا گیا ؟ ظاہر ہے یہی سبب تھا کہ تلاوت منسوخ ہونے کے باوجود حکم باقی تھا منسوخ کی تیسری قسم وہ ہے جس میں حکم بھی منسوخ ہے اور تلاوت بھی منسوخ - اس کی مثال اُم المومنین سیدہ عائشہ رض سے مروی حدیث ہے، فرماتی ہیں:     کَانَ فِیمَا أُنزِل مِن القُرآنِ عَشرُ رَضَعاتٍ مَعلُومَاتٍ یُحرِّمْنَ ثُمّ نُسِختْ بِخَمسٍ مَعلُوماتٍ فتُوفِّيَ رَسولُ اﷲ ﷺ وہِيَ فیما یُقْرأُ مِن الْقُرْآنِ۔(صحیح مسلم: ۱۴۵۲)     ’’قرآنِ کریم میں تھا کہ اگر کوئی دس گھونٹ دودھ پی لے تو یہ حرمت میں داخل ہے پھر یہ حکم منسوخ ہوگیا اور پانچ گھونٹ پینا موجب ِحرمت ٹھہرا، پس رسول اللہﷺ وفات پاگئے اور یہ چیز قرآن پاک میں تلاوت کی جاتی تھی۔‘‘ مذکورہ روایت کا جزء اَول عَشْرُ رَضَعَاتٍ مَعْلُومَاتٍ یُحَرِّمْنَ کا حکم اور تلاوت دونوں منسوخ ہیں جبکہ جزء ثانی خَمْسٍ مَعْلُومَاتٍ - جو پہلے جزء کا ناسخ ہے - کا حکم باقی اور تلاوت منسوخ ہے۔ اب معاملہ آتا ہے کہ کیا حدیث کے سبب قران کی کوئی آیت منسوخ ہو سکتی ہے ؟ تو بات کو سمجھئے ۔۔۔جذباتی ہو کے فیصلہ مت  کیجئے ۔کل کے مضمون میں مثال دی تھی کہ قران میں ہے کہ مردار حرام ہے ۔۔۔لیکن آپ سب عالم اسلام مچھلی کھاتا ہے ۔۔اب مچھلی کیا ہوتی ہے ؟  ظاہر ہے مردار ۔۔۔اس مردار کو حلال کس  نے کیا ؟  جی جناب اس کا حکم صرف حدیث میں ہے ۔۔۔اب ماحول بنا دیا گیا ہے کہ جیسے حدیث کوئی بہت نچلے درجے کی کوئی غیر معتبر شے ہو ۔۔۔۔حالانکہ حدیث بھی اسی رسول کا قول ہے کہ جس کی زبان مبارک سے قران سن کے ہم نے تسلیم کیا یہ خدا کا کلام اور کتاب ہے ۔۔۔۔اسی حدیث کے حلال کو آپ سب حلال مان رہے ہیں اور خوب خوب مچھلی کھا رہے ہیں ۔۔۔۔جبکہ قران کے مطابق وہ حرام بنتی ہے ۔۔۔۔دوسرے لفظوں میں آپ نے عملی طور پر تسلیم کر لیا کہ ایسا ممکن ہے کہ قران  کے حکم کی حدیث وضاحت کرےاور کچھ بدل دے ۔۔۔ میرے بھائی ٹھنڈے دل سے ، یہ تبدیلی کسی انسان کی طرف سے نہیں بلکہ رسول اگر کوئی بھی حکم دیتے ہیں تو وہ بھی من جانب الله ہوتا  ہے ۔۔ اور اگر کسی آیت کے نسخ کا حکم آتا ہے اور رسول اسے نافذ کرتے ہیں تو یہ اصل میں الله کی طرف سے  ہی ہے ۔۔۔۔۔

##############################
https://web.facebook.com/abubakr.quddusi.3/posts/2803880633004576
قران کی ایک آیت کا انکار الله کا انکار ہے ۔۔رسول کی ایک صحیح حدیث کا محض اپنی عقل کی بنیاد پر انکار ، رسول کے ہر ہر حکم کا انکار ہےقران کی ایک آیت کا انکار الله کا انکار ہے ۔۔رسول کی ایک صحیح حدیث کا محض اپنی عقل کی بنیاد پر انکار ، رسول کے ہر ہر حکم کا انکار ہے

##############################
https://web.facebook.com/abubakr.quddusi.3/posts/2806204599438846
بظاہر رسول  ﷺ کی " محبت"  میں بعض صحیح ترین احادیث کا انکار  کرنے والے نادان دوستوں کو یہ بات سمجھ نہیں آ رہی کہ ان کی مثال اس بندے سی ہے کہ وہ جس شاخ پر بیٹھا ہو اسی کو کاٹنا شروع کر دے ۔۔۔ ذرا بات کو سمجھئے ۔۔۔۔ امام ابن شہاب زہری حدیث کے بنیادی راوی ہیں ۔۔۔ان  کی ایک روایت کو لے کے ہمارے یہ نادان دوست وہ تبراء کرتے ہیں کہ توبہ ہی بھلی ۔۔۔ ان کی زبان پر حضرت امام بارے ایسے الفاظ ہوتے کہ وہ جھوٹے تھے ،  خائن تھے ، رسول پر جھوٹ گھڑتے تھے ۔۔وغیرہ ۔۔۔۔۔ میں کہتا ہوں ۔۔۔ کہ دو منٹ کے لیے رک کے آپ کی بات کو تسلیم کر لیتے ہیں ۔۔۔۔اب ان امام کی روایت کردہ احادیث کی تعداد گیارہ سو  کے لگ بھگ ہے ۔۔۔چار چھے احادیث کہ جو آپ کو سمجھ نہ آئیں اور ان کے سبب  آپ نے ایک بلند قامت امام کو رسول کا مجرم بنا لیا ۔۔۔۔ لیکن !  ٹھیک اسی وقت انہی امام کی باقی احادیث آپ کے ایمان کا حصہ بھی ہیں ، انہی راویات  کے مطابق آپ عبادت کرتے ہیں ، نکاح و طلاق کے معاملات کرتے ہیں ، زکاہ اور امور حلال و حرام طے  کرتے ہیں ۔۔۔۔حتی کہ بعض نیم منکرین حدیث انہی امام صاحب کی دیگر احادیث کو بطور قول رسول پیش کر کے اپنے لکچروں کو " رونق " بخشتے ہیں ۔۔ یعنی ایک جلیل القدر امام کی حدیث آپ کی نظر میں ۔۔۔جی ہاں مکرر کہتا ہوں کہ آپ کی نظر میں " رسول پر بہتان " ہے اور اسی بہتان گو کی باقی  روایات کو آپ نے سینے سے لگا رکھا ہے ۔۔۔۔۔میں آپ سے سوال پوچھتا ہوں کہ ایسی دو عملی اور منافقت کیوں ہے ؟  بہت معذرت  کے ساتھ آپ محدثین کے پاؤں کی خاک بھی نہیں ۔۔۔کیونکہ انہوں نے اصول طے کیا کہ جو کوئی زندگی کے کسی معاملے میں جھوٹ بولنے والا ہو اس کی کوئی  سچی روایت بھی قبول نہیں کی جائے گی ۔۔۔اس احتیاط کا سبب یہ  تھا کہ معاملہ رسول کی ذات کا تھا ۔۔۔ایسی کمال احتیاط کی کہ جو بنده جھوٹا تھا حدیث کے  معاملہ میں ہمیشہ کے لئے راندہ درگاہ ہو گیا ، بلیک لسٹ کر دیا گیا ۔۔۔۔۔اور آپ لوگ ۔۔۔ایک طرف زبان سگ دراز کو دراز تر کر کے محدثین اور ائمہ کو رسول کی توہین کرنے والا لکھتے ہیں اور دوسری طرف نفاق کو سینے سے لگا کے معمول بنا کے اسی امام کی بیان کردہ حدیث کی رو سے عبادت تک کر جاتے ہیں ۔۔ دوستو !  کچھ تو  اپنی اداؤں پر غور کیجئے ۔۔۔۔آپ نے دین کو بازیچہ اطفال بنا دیا ۔۔جتنے کنکر اتنے شنکر ۔۔۔۔ہر بنده یہاں محقق  بنا ان ائمہ بارے زبان درازی کرتا ہے کہ جن پر امت تیرہ سو  سال متفق بھی رہی اور ان کو امانت دار بھی سمجھتی رہی ۔۔۔ان پر اعتماد کر کے عبادت تک کرتی رہی ۔۔۔۔ابوبکر قدوسی

##############################
https://web.facebook.com/abubakr.quddusi.3/posts/2805797186146254
انکار حدیث کے رد میں بہترین لکھ رہے ہیں ۔۔۔فالو کیجیے ان بھائی کو #سید مقصود انور شاہ https://www.facebook.com/100023640315957/posts/583031839161488/

##############################
https://web.facebook.com/abubakr.quddusi.3/posts/2807157469343559
قران کی کوئی آیت "حسن ، ضعیف ، صحیح" وغیرہ کیوں نہیں ہے ؟ ابوبکر قدوسی  دوست کا سوال تھا کہ جب میرا اصرار تھا کہ حدیث بھی ایسے ہی محفوظ ہے جیسے قران - حدیث کے محفوظ ہونے پر میں لکھ چکا ، تکرار مناسب نہیں لیکن اتنا ضرور لکھتا ہوں کہ حدیث کا محفوظ رکھنا اس لیے ضروری تھا کہ قران کی تشریح کا واحد سورس اور ذریعہ یہی ہے - بعض احباب  سنت کے تواتر عملی کو اس کی جگہ دیتے ہیں جو درست نہیں - اب سوال یہ ہے کہ  قران کی کوئی  آیت حسن ، ضعیف اور صحیح کی بحث  کی نذر کیوں نہیں ہوئی ،  جب کہ حدیث کی تمام تر  کتب  ایسے مباحث سے بھری ہوئی ہیں - بھائی بہت آسان سی بات ہے کہ جس کو نظر انداز کیا جاتا ہے - پہلے یاد رکھیے کہ حدیث کلام اللہ نہیں ، بشر کا کلام ہے ، حدیث قران کی شرح ہے خود قران نہیں ، حدیث شارح کے الفاظ ہیں بذات خود شریعت کا نزول کرنے والے کے الفاظ  نہیں - ہاں مگر حدیث کا ماننا لازمی اس لیے ہے کہ یہ قران کی وہ تشریح ہے جو خود اللہ کی بھیجی ہوئی ہدایات کی روشنی میں اللہ کے رسول نے کی - اللہ نے قران میں نبی کو حکم دیا کہ ہماری آیات کھول کھول کے بیان کر دو ، یہ واضح اشارہ ہے شرح کی طرف - پھر دوسری جگہ فرمایا کہ نبی ہماری  مرضی کے بغیر نہیں بولتے ، قران کی اس  آیت میں صاف صاف  کہہ دیا گیا کہ نبی کی ، کی گئی شرح اللہ کی مرضی کے بغیر نہیں ہے - اب آتے ہیں سوال کی طرف - اللہ نے کلام پاک کو محفوظ کرنے کا جو طریقہ اختیار کیا ، حدیث کے معاملے میں وہ اختیار نہیں کیا - نوٹ کرنے کی بات مگر یہ ہے کہ الگ الگ طریقوں کے باوجود دونوں کام اللہ نے انسانوں سے ہی کروائے -  میں آپ سے پوچھتا ہوں کہ  کیا قران کی حفاظت کے لیے اللہ نے آسمانوں سے کوئی فرشتے نازل کیے یا  خود اتر کے آئے ؟ آپ بھی کہیں گے کہ ایسا نہیں ہے بلکہ یہ کام انسانوں نے ہی کیا ہے - اور بھائی جب انسانوں کی محفوظ کی ہوئی ایک چیز کو آپ اللہ کا وعدہ تصور کرتے ہیں تو دوسری کے باب میں آپ کو کیوں ضرورت پیش آتی ہے کہ کہ اس کے لیے کوئی آسمان سے الگ سے اتر کے آئے - رہا قران کا صحیح ضعیف ، حسن  وغیرہ نہ ہونا ...بھائی شاید آپ جانتے نہیں کہ کبھی کسی دور میں جب قران مدون ہوا تھا کچھ ایسی ہی بحوث ہو چکی- کچھ  آیات پر ایسی ہی  بحثیں ہوئی تھیں، حتی کہ موجودہ صورت میں قران  ہو گیا اور اللہ کا وعدہ پورا ہوا  - خیر ان کا ذکر اس وقت طوالت کا سبب ہو گا  - بس میں یہی کہتا ہوں کہ کلام اللہ کا مقام ایک بندے کے کلام سے بلند تر تھا سو اس کا اہتمام اور انداز ذرا الگ سے تھا - اور یہ جو حدیث کے یوں درجات ہیں جو کسی دوست کو اس کے غیر محفوظ ہونے کی طرف سوچنے پر مجبور کرتے ہیں تو  برادر اسی بات کو ذرا دوسرے انداز سسے سوچئے -  ایک وقت تھا کہ جب حدیث کی تدوین کا عمل جاری تھا ، درست نا درست آپس میں اکٹھے ہونے کو تھے ، نئی نئی اقوام اسلام میں آ رہی تھیں ، کچھ سازشی بھی تھے ، کچھ تقوے کے مارے صوفی بھی - لاپرواہی سے حدیث بیان کر جاتے اور سازشی حدیث بنا بھی چھوڑتے سو ایسے میں حدیث کے محفوظ کرنے کا عمل شروع ہوا - بھائی یہ ہے نکتے کی بات کہ ایسے میں جو ائمہ کرام کی محنتیں تھیں ،  ان  کے بناء کردہ سخت ترین اصول تھے ، صحیح ، ضعیف اور حسن کی تقسیمیں تھیں ...وہ کس کا انتظام تھا ؟ کیا کوئی کہہ سکتا ہے کہ اللہ کی مشیت کے بغیر سب کچھ ہوا ؟ کوئی ایک آدھ دن کا قصہ تو نہ تھا ، کوئی دو چار برس کی کہانی تو نہ تھی ، برس ہا برس ایک نہیں بیسیوں ائمہ نے محنتیں  کیں ، ایک ایک بندے پر تحقیق کی ، اس  کی عادات و اطوار کو جانچا ، آپس میں ملاقاتیں چیک کیں ، قصہ مختصر ہر طرح کے احتمال کو دیکھا ، پرکھا ، جانچا اور اس کے بعد صحیح ضعیف کے فیصلے کیے - آپ کو کیوں یہ سادہ سی بات سمجھ نہیں آتی کہ یہ بھی اصل میں اللہ کا حدیث کو محفوظ رکھنے کا  ایک انداز اور اہتمام تھا -  دوست دوسروں پر اعتماد کرتے ہیں ، کبھی خود سے اس معاملے کو گہری نظر سے دیکھیں تو ان کو اللہ کا حفاظت کا وعدہ سچ ہوتا نظر آئے گا ....صرف ایک مثال دے کے بات ختم کرتا ہوں :... مشھور حدیث جس پر کل میں پوسٹ بھی کی کہ نبی کریم نے فرمایا کہ جو  مجھ پر جھوٹ باندھے وہ اپنا ٹھکانہ جہنم میں کر لے ......یہ حدیث متواتر ہے  .... چلتے چلتے کسی صوفی نے اپنی ضرورت کے واسطے اس میں ایک ایک اضافہ کر دیا کہ ..لیضل بہ الناس ....اس  اضافے سے بات یوں بن گئی کہ : "جو کوی مجھ پر اس لیے جھوٹ باندھے کہ لوگوں کو گمراہ کرے  اس کا ٹھکانہ جہنم ہے " بظاہر اس میں کیا غلط ہے ؟ لیکن آئمہ نے اس اضافے کی بھی نشاندھی فرمائی - جی ہاں ! یہ اضافہ موضوع قرار دیا گیا - موضوع کہتے ہیں من گھڑت کو ، حدیث کی اصطلاح میں یہ انتہائی گھٹیا  اور رذیل عمل ہے -  لیکن دوستو !  اتنی بظاہر چھوٹی سی بات پر اتنی گرفت جانتے ہیں کیوں ؟ اس لیے اس  طرح حدیث کو مان لینے سے ، نوٹس نہ کرنے سے  کوئی بھی اس کا یہ مطلب نکالتا کہ جی ہاں لوگوں کو گمراہ کرنے کے واسطے حدیث بنانا جہنمیوں کا  فعل  ہوا  ، لیکن اگر کوئی نیکی کی نیت سے ایسا کرے تو جائز ہے - جناب ! یہ تھا ائمہ کرام کی دقت نظر اور محنتوں کا انداز ...لیکن اصل میں یہ سب کیا تھا ؟ میرے بھائی اصل میں یہ اللہ کا انتظام ہے حدیث کو محفوظ رکھنے کا ...

##############################
https://web.facebook.com/abubakr.quddusi.3/posts/2810403775685595
السلام علیکم۔ وروب  آپ جانتے ہیں کہ ہر طرف فکری انتشار کا دور دورہ ہے ۔ اور انکار حدیث کا فتنہ اپنے عروج پر ہے ۔ اس لیے ہم سب کی ذمہ داری ہے کہ اس فتنے کی  روک تھام کے لیے باہم مل کر آگے قدم بڑھائیں ۔۔۔ اس مقصد کے لیے ہم نے ارادہ کیا ہے کہ حدیث شریف کی ترویج و اشاعت اور دفاع حدیث کے لیے عملی قدم اٹھایا جائے ۔ اس مقصد کے لیے ایک امام بخاری ٹرسٹ قائم کیا  گیا ہے ۔ ۔۔  الحمد للہ اس کے  زیر اہتمام اس سے پہلے ایک تفسیر قران شائع کی جا چکی ہے ۔۔۔اور  کچھ کتب احادیث زیر اشاعت ہیں ۔۔ واضح رہے کہ یہ ایک تبلیغی منصوبہ ہے  اور اس میں جو کتب شائع کی جائیں گی وہ بنا طباعتی  نفع کے عوام کو فراہم کی جائیں گی ۔۔۔تفصیلات کے لیے انباکس یا ذیل کے واٹس ایپ نمبر پر میسج کیجئے ۔۔۔۔۔ میں چاہتا ہوں کہ آپ  بھی اس میں شریک کار بنیں ۔۔۔۔ منتظر ۔۔۔ابوبکر قدوسی 03351716197

##############################
https://web.facebook.com/abubakr.quddusi.3/posts/2812544688804837
حدیث  ایسے ہی محفوظ ہے جیسے قران : .ابوبکر قدوسی  اچھلیے نہیں بھائی ، بات " لاجک " کی ہے - پرانی دلیل ہے کہ جو ہم سمیت سب دوست دیتے آئے ہیں کہ قران میں  نماز کا حکم ہے ، زکاہ  ، روزے کا حکم ، حج عمرے ، جہاد  سب کچھ کا اجمالی  حکم ہے ...تفصیل کہاں  سے لیں گے ؟ ظاهر ہے قران سے - یہ پرانی دلیل ہے ، ہمارے احباب کی اور  ہماری بھی  جو ہم دیتے آئے ہیں اور آپ سنتے آئے ہیں  -  اب "منکرین حدیث"  حدیث کو غیر محفوظ قرار دیتے ہیں مگر قران کو محفوظ کہتے ہیں - ہمارا ان سے اگلا سوال یہ ہے کہ : چلیے قران تو ہو گیا محفوظ ، کہ خود خدا نے وعدہ کر لیا -   انا نحن نزلنا الذكر وانا له لحافظون -  دیکھئے ہمارا آپ کا یہاں پر  اتفاق ہو گیا ، آگے چلتے ہیں ....  اللہ  نے  اس  محفوظ  قران میں  احکامات نازل کرنا شروع کیے - تب کی امت مسلمہ یعنی صحابہ کرام نے ان احکامات کی تفصیل نبی  صلی اللہ علیہ وسلم سے پوچھ پوچھ  کر عمل شروع کر دیا - اب نبی ان میں موجود تھے ، وحی ان پر نازل ہوتی تھی ، سو شرح کا اصلی حق بھی انہی کا تھا ، جو وہ کرتے رہے -  کیا  یہاں تک کسی بات میں اختلاف ہے ؟؟ بولئے نا بھائی ؟؟ عقل  کی  بات ہے ، کوئی مشکل تو  ہے نہیں ، اتفاق کیے بنا آپ کا گزارا کیسے ؟ اب برادر محترم ! جس اللہ نے قران کو محفوظ کرنے کا اہتمام کیا ، اور اس میں موجود احکام کو محفوظ کرنے کا ایسا اہتمام کیا کہ آج چودہ سو برس گذر گئے کہ نقطہ نقطہ محفوظ ہے - اس اللہ نے انہی احکامات کی تفصیل  کو یوں ہی لاوارث چھوڑ دیا ہو گا ؟؟ کیا یہ بات آپ کی عقل میں آتی ہے ؟ نماز کا حکم دیا کہ ضرور پڑھو ، حج کرو ، زکات دو ، نکاح ان سے کرو ان سے نہ کرو ، ...ان کی تفصیل ظاهر ہے حدیث میں ملتی ہے ، اب حدیث  بقول " مفکرین " محفوظ نہیں .....تو بتائیے اللہ کا وعدہ کیا  ہوا ؟ قرآن محفوظ مگر اس کی تفصیل غیر محفوظ کیسے ممکن ہے ؟... ذرا "عقل" کا یہاں بھی استعمال کیجئے نا - صرف پانچ منٹ دماغ  کو ٹرانس  سے نکالیے  اور سوچیے  کہ اگر حدیث غیر محفوظ ہے تو قرآن کیسے محفوظ رہا ؟- کیا ہم کہہ سکتے ہیں جی قران تو محفوظ ہے ، احکام بھی محفوظ ہیں ، ہاں جی مگر نماز پڑھنی کیسے ہے یہ معامله مشکوک ہے نہ محفوظ -؟   کیا الفاظ ، نقطے ، اعراب  کا محفوظ ہونا ہی کافی تھا یا معانی  مفھوم ، تفصیل شرح کی بھی کوئی اہمیت تھی ...ہاں آج سوچیے گا ضرور ............ . **اپنے الجھے الجھے بھائیوں  کے لیے اس پوسٹ کو آگے share کیجئے

##############################
https://web.facebook.com/abubakr.quddusi.3/posts/2817061865019786
ہاں اگر کچھ بڑھ کے ہوا تو مجھے چور جان لینا ۔۔۔ محمد بن عروہ کو یمن کی گورنری ملی اور یمن پہنچ لیے ۔۔ سواری کی رکاب تھامے گورنر شہر میں داخل ہوا ۔نگاہیں انتظار میں اور  کان گفتگو کے منتظر ۔۔۔۔ امید کہ حسب سابق تفصیلی  خطاب اور حکمران کے مزاج کی نزاکتیں سننے کو ملیں گی ۔۔۔۔۔۔ گورنر نے کچھ رک کے نگاہ منتظر لیے لوگوں کو دیکھا :  " لوگوں یہ میری سواری اور یہی میرا کل۔ اثاثہ ، دم رخصت اس سے کچھ بڑھا ہوا دیکھو تو جان لینا کہ میں چور ہوں اور غاصب "  یہ اموی خلیفہ عالی جناب عمر بن عبد العزیز کا دور بابرکت تھا ۔۔۔۔برس گزرے اور گورنر کی رخصتی آن  پہنچی ۔۔۔ اب کے عوام پھر منتظر کہ کچھ تو بولیں گی کچھ تو دم رخصت بات کریں گی ۔۔۔۔ آنکھیں آنسوؤں سے بھری اور ہچکیاں ہر طرف ایک شور  محشر سا بپا کیے ۔۔۔۔  " لوگوں یہ میری سواری اور یہی میرا کل۔ اثاثہ ، دم رخصت ہے اسی کے ساتھ آیا تھا آج اگر کچھ بڑھا ہوا دیکھو تو جان لینا کہ میں چور ہوں اور غاصب "  ہمارے حقیقی حکمران  ایسے ہی باکمال ہوتے تھے ۔۔۔۔۔

##############################
https://web.facebook.com/abubakr.quddusi.3/posts/2815725501820089
منکر حدیث کس کو کہا جاتا ہے ؟ اس سے بڑھا ہوا ظلم کوئی ہے ہی نہیں کہ کسی کو ناحق ، حق کے دائرے سے نکال باہر کیا جائے - ایسے ہی اس سے بڑا ظلم کیا ہو گا کہ ایک صاحب حدیث کو مانتے ہیں لیکن ان کو منکر حدیث بنا دیا جائے - لیکن اس کے بالمقابل یہ بھی کوئی کم ظلم نہیں کہ ایک صاحب "مرضی کی حدیث " کو مانتے ہیں اور ان کو حدیث کا ماننے والا کہا جائے - ابھی ایک دوست نے ایک مختصر کلپ غامدی صاحب کا بھجوایا جس میں محترم نے خود پر لگنے والے اس الزام پر بات کی اور ایسا کرنے والوں کو دعا دی ... گو ہم نے کبھی براہ راست غامدی صاحب کو منکر حدیث نہیں کہا لیکن ان کے نظریات ان کی باتوں سے واضح ہیں ..اور اپنی بات کی تعبیر اور تشریح کا حق گو صاحب کلام کو ہی ہوتا ہے لیکن یہ حق ہونے کا یہ مطلب بھی نہیں کہ نگری میں اندھیر ہی مچ جائے اور راج چوپٹ ہو کے رہ جائے ، اور کوئی بھی کسی امر ثابتہ کا انکار کر کے بھی دستار فضلیت کا حق دار رہے - جہاں تک دعا کا تعلق ہے تو ہم بھی بصمیم قلب دعا کرتے ہیں کہ اللہ غامدی صاحب کو راہ ہدایت پر گامزن کرے - ہمیں تو ویسے بھی کسی کو منکر حدیث کہنے کا شوق نہیں نہ یہ فتوے دینا کوئی مستحسن امر ہے - لیکن حق بیان نہ کرنا بھی کوئی ایسا اچھا عمل نہیں - سوال ہے کہ منکر حدیث کس کو کہتے ہیں ؟ اس کا آسان اور چند حرفی جواب تو یہ ہے کہ جس طرح قران کی چھے ہزار سے زاید آیات کو اگر کوئی مان لے لیکن سب سے چھوٹی سورت کا انکار کر دے تو اسے جو آپ کہیں گے بس وہی "مرضی کی احادیث" کے منکر کو کہہ لیجئے - اور چھوٹی سی سورت ہی کیا صرف ایک لفظ کا انکار کر دے باقی تماما قران کو سینے سے لگائے تو آپ کیا کہیں گے ؟؟ دیکھیے دوست ! ہم نہیں کہتے ، کہنا آپ نے ہے ، جو جی چاہے کہہ لیجئے - بس اب ذرا تفصیل سے سمجھ لیجیے - ہمارے بزرگ جناب غامدی صاحب محدثین کے اصولوں کے بارے میں فرماتے ہیں کہ : "بہت پرفیکٹ اصول ہیں " اور آپ جانتے ہیں کہ پرفیکٹ کا کیا مطلب ہے ؟ اہل زبان نے اس کا اردو معانی یہ سمجھا ہے کہ ایسی شے یا معاملہ کہ جس میں اب مزید بہتری کی گنجائش نہ ہو - اس طرح غامدی صاحب نے بھی محدثین کے اصولوں کو اس حد تک مستحکم اور مکمل مان لیا ہے اور ان میں مزید کمی بیشی یا بہتری کی کوئی گنجائش نہیں ہے - سو جب ان اصولوں کی روشنی میں کسی بھی حدیث کو پرکھا جائے گا تو کم از کم اس حدیث کی حد تک یہ بات تسلیم کرنا ہو گی کہ وہ قول رسول ہے - ایسی حدیث کہ جس کی سند اور متن میں کوئی نقطۂ اختلاف نہیں وہ قول رسول کہا جائے گا اور شریعت کا ماخذ سمجھا جائے گا - آسان الفاظ میں کہ جس حدیث کی سند جید ہے ، کوئی انقطاع نہیں ، اس پر کوئی جرح نہیں ، اس کے متن میں کوئی کلام نہیں ، کوئی اضطرار نہیں غرض ہر ہر لحاظ سے وہ حدیث کمال ترین درجے کی ہے ، وہ قول رسول ہے - لیجئے مزید سہولت دیتے ہوے ہم کہتے ہیں کہ جن ستر ہزار احادیث پر المورد کے حدیث پراجیکٹ میں کام ہو رہا ہے ، ان میں میں صرف ایک حدیث ، جی ہاں صرف ایک حدیث کو اس معیار پر درست جان لیجئے اور باقی انسٹھ ہزار نو سو ننانوے احادیث کو اگر ہمارے جدید محققین رد کر دیجئے ....اس "آپریشن کلین اپ " کے بعد بھی بھی اس بچ جانے والی واحد حدیث کے بارے میں ہمارے یہ دوست یہی موقف رکھتے ہیں کہ جناب ضروری نہیں کہ یہ الفاظ رسول ہوں ..کیونکہ حدیث محض ظنی ہے - یعنی گمان کیا جا سکتا ہے کہ یہ الفاظ نبی کریم کے ہوں ..اور ممکن ہے کہ نہ ہوں - سو جب یہ احباب حدیث کو محض ظن قرار دیتے ہیں تو یہی اصل میں پہلا چور دروازہ ہوتا ہے جو اقرار کی دنیا سے انکار کی وادی میں نکلتا ہے - صحیح ترین حدیث کو بھی جب شک کے پلڑے میں ڈال دیا جاتا ہے اور ساتھ یہ بھی کہہ دیا جاتا ہے کہ جناب محدثین کے اصول پرفیکٹ ہیں - تو کہاں کے پرفیکٹ بھائی کہ جن کی روشنی میں طے کیے گئے نتائج کو تسلیم ہی نہیں کیا جاتا - انکار 'ہمیشہ میں نہیں مانتا " کہہ کے ہی نہیں ہوتا ، بسا اوقات انکار اقرار کے ہزار ہزار پردوں میں بھی چھپا ہوتا ہے - یہ جو اقرار کے پردے میں چھپا انکار ہی س کو بھی سمجھ لیجیے - ہوتا یوں کہ فرمان بردار اولاد والد کے سرہانے ہمہ تن گوش .لیکن جب والد محض پانی ہی مانگ اٹھتا ہے تو بیٹا گم سم حرکت سے معذور ..یہ کہاں کی فرمان برداری ہے بھائی - یہ مثال ہے کہ جناب حدیث کو مانتے ہیں ...لیکن کیا مانتے ہیں ؟ اسلام تو صرف دو چیزوں میں مکمل ہے ان کے بقول ..اور وہ ہیں قران و سنت ... قران پر تو ہو گیا اتفاق ..رہ گئی سنت ..تو وہ کیا ہے ؟ غامدی صاحب کے نزدیک سنت حدیث سے الگ ہے - چلیے مان لیا کچھ دیر کو ..پھر حدیث کیا ہوئی ؟ "حدیث ایک تاریخی ریکارڈ ہے " لیں منوا لیجئے حدیث کو .. بھائی حدیث کو ماننا یہ ہے کہ بندہ حدیث کو شریعت کا ماخذ مانے نہ کہ محض تاریخی رکارڈ - گو یہاں پر سوال یہ بھی بنتا ہے کہ جب المورد والے نہایت " محنت " سے محدثین کے اصولوں کے مطابق ان ستر ہزار حدیثوں پر تحقیق مکمل کر لیں گے اور صحیح ترین پر پہنچ جائیں گے ، کیا تب بھی یہ شریعت کا ماخذ بن سکیں گی یا محض تاریخی ریکارڈ ہی رہیں گی ؟........ابوبکر قدوسی کے قلم سے

##############################
https://web.facebook.com/abubakr.quddusi.3/posts/2819211984804774
بخاری شریف ہی نشانہ کیوں ہے ؟ اور زبان بدلگام حضرت امام بخاری بارے ہی کیوں دراز تر ہے  ؟  کبھی سوچا ؟  دوست بہت آسان سا سوال ہے ۔یہ کوئی دینی غیرت کا چکر نہیں ،  ایک سوچا سمجھا منصوبہ ہے ۔ امت کا تیرہ سو سال حدیث کی حجیت پر اتفاق رہا ۔اور منکرین حدیث منہ کی کھاتے رہے ۔۔۔مکمل ناکامی کے بعد انہوں نے صرف بخاری شریف کو ٹارگٹ کیا ہے ۔ اس سے ان کے دو مقصد ہیں ایک بخاری شریف کی اہمیت ختم کرنا اور ۔دوسرا حدیث کے بارے میں شکوک و شبھات پیدا کرنا ۔۔۔شک کتنی بری شے ہے آپ اندازہ بھی نہیں کر سکتے ۔۔۔اگر کوئی آ کے کسی کو صرف ایک جملہ بول دے کہ :  " تمہارا باپ واقعی میں تمہارا باپ ہی ہے ۔۔۔۔کیونکہ میں کچھ غلط غلط سی بات سنی ہے "  کمزور ذہن کا انسان اسی ایک ایک۔ جملے سے بے چین ہو  جائے گا ۔۔۔شیطان کا اصل کام کیا ہے ؟  یہی نا کہ وہ وسوسے پیدا کرتا ہے اور پھر aایک طرف اونچی دیوار پر چڑھ کے تماشا دیکھتا ہے ۔۔۔ سو اب کے شیطان یہی وسوسے پیدا کر رہے ہیں اور خود اونچی جگہ بیٹھ تماشا دیکھ رہے ہیں  ۔۔۔ یہ شیطان اصل بات چھپآتے ہیں کہ بخاری میں موجود جتنی حدیثوں پر اعتراض کرتے ہیں وہ پہلی لکھی کتب میں موجود ہیں ۔۔۔لیکن منافق اور بدیانت لوگ کبھی نہیں بتاتے کہ یہ سب پہلی کتب میں موجود تھا اور تب لکھا گیا اور روایت کیا گیا کہ جب ابھی صحابہ کی آخری نسل زمین پر موجود تھی

##############################
https://web.facebook.com/abubakr.quddusi.3/posts/2818304791562160
موسی علیه السلام کا برہنہ ہونا اور حدیث پر بے کار اعتراض :  ابوبکر قدوسی ۔ منکرین حدیث کو نبی عزت سے زیادہ اعتراضات کے لیے مواد چاہیے ہوتا ہے اور بخاری شریف کی یہ حدیث ان کی مرغوب ہے کہ اس کو لے کر یہ لوگوں کے جذبات انگیخت کرتے ہیں اور خوب خوب اپنا سودا بیچتے ہیں - اور دل چسپ امر یہ ہے کہ نبی کی حرمت کے لیے اتنے "حساس" ہو جانے والے یہ " غیرت مند " جب توہین رسالت کی سزا کا معامله آتا  ہے تو ایک دم روشن خیال بن جاتے ہیں اور  توہین نبی کی سزائے موت کی شدت سے مخالفت شروع  کر دیتے ہیں -  ہم موضوع کی طرف آتے ہیں ، بخاری کی حدیث میں ہے : "ابوہریرہ رضی اللہ عنہ نے بیان کیا کہ رسول اللہ صلی اللہ علیہ وسلم نے فرمایا کہ موسیٰ علیہ السلام بڑے ہی شرم والے اور بدن ڈھانپنے والے تھے۔ ان کی حیاء کی وجہ سے ان کے بدن کو کوئی حصہ بھی نہیں دیکھا جا سکتا تھا۔ بنی اسرائیل کے جو لوگ انہیں اذیت پہنچانے کے درپے تھے ‘ وہ کیوں باز رہ سکتے تھے ‘ ان لوگوں نے کہنا شروع کیا کہ اس درجہ بدن چھپانے کا اہتمام صرف اس لیے ہے کہ ان کے جسم میں عیب ہے یا کوڑھ ہے یا ان کے خصیتین بڑھے ہوئے ہیں یا پھر کوئی اور بیماری ہے۔ ادھر اللہ تعالیٰ کو یہ منظور ہوا کہ موسیٰ علیہ السلام کی ان کی ہفوات سے پاکی دکھلائے۔ ایک دن موسیٰ علیہ السلام اکیلے غسل کرنے کے لیے آئے ایک پتھر پر اپنے کپڑے (اتار کر)رکھ دیئے۔ پھر غسل شروع کیا۔ جب فارغ ہوئے تو کپڑے اٹھانے کے لیے بڑھے لیکن پتھر ان کے کپڑوں سمیت بھاگنے لگا۔ موسیٰ علیہ السلام نے اپنا عصا اٹھایا اور پتھر کے پیچھے دوڑے۔ یہ کہتے ہوئے کہ پتھر! میرا کپڑا دیدے۔ آخر بنی اسرائیل کی ایک جماعت تک پہنچ گئے اور ان سب نے آپ کو ننگا دیکھ لیا ‘ اللہ کی مخلوق میں سب سے بہتر حالت میں اور اس طرح اللہ تعالیٰ نے ان کی تہمت سے ان کی برات کر دی۔ اب پتھر بھی رک گیا اور آپ نے کپڑا اٹھا کر پہنا۔ پھر پتھر کو اپنے عصا سے مارنے لگے۔ اللہ کی قسم اس پتھر پر موسیٰ علیہ السلام کے مارنے کی وجہ سے تین یا چار یا پانچ جگہ نشان پڑ گئے تھے۔ ( صحیح بخاری ،كتاب أحاديث الأنبياء) جی ! حدیث آپ نے پڑھ لی ..اب ہمارے پرانے اور " منڈی میں آئے " تازہ اور نووارد منکرین اعتراض کرتے ہیں کہ جناب ایک نبی کو ننگا کر دکھانا  امام بخاری کا جرم ہے اور ایک نبی کی توہین ہے .... پہلی بات یہ کہ ،  امام بخاری ہی "مجرم " کیوں ؟ یہ حدیث اس سے پہلے جن جن اصحاب نے بیان کی ان کے بارے میں کیوں نہیں بولا جاتا ، امام بخاری نے تو محض نقل کی اور آپ  ضرورت سے  زیادہ "عقل مندوں " کے مجرم ہو گئے - امام سے اوپر جو اس  کے راوی ہیں ان کے بارے میں کیوں نہیں بولتے ؟  بخاری سے پہلے جن کتب میں  آئی ان بارے کیوں چپ رہتے ہیں ۔۔۔جیسا کہ مسند احمد میں  بھی یہ حدیث موجود ہے ۔امام احمد بن حنبل کے بارے میں خاموش رهتے ہیں ۔لیکن ان لوگوں کا ہدف ہی اصل میں بخاری ہے ورنہ یہ لوگ اس حوالے  بھی ضرور بات کرتے ۔۔۔۔ ہم سمجھتے  ہیں کہ ان لوگوں کا مشن نبی کی عزت کی حفاظت ہے اور نہ ہی دین اسلام کی  شفافیت ، اصل میں ان کا مقصد عوام کا اعتماد دین اسلام کی بنیادوں سے اٹھانا ہے ... اب آتے ہیں حدیث کی طرف .... اصل قصہ یہ تھا کہ بنی اسرائیل کے لوگوں  کی عادت تھی کہ وہ دریاؤں اور  تلابوں کے کنارے باہم مل کے اور برہنہ ہو کے نہاتے ، ایسے ہی جیسے عرب مکہ کا طواف تک برہنہ ہو کے کر لیتے تھے ۔ ایک کی عادت اور ایک گروہ کی عبادت ، لیکن برہنگی ان کے لئے باعث آزار نہ تھی .۔۔ اب نبی کا مقام ،  شرم و حیا کا تقاضا  کہ سیدنا موسی ان کی اس عادت بد کا حصہ نہ بنتے اور پرے پرے رہتے - سو آپ نہانے کے لیے ان سے دور نکل جاتے ۔ یوں ان کی سوچ اور نظر سے موسی علیہ السلام "چھپ چھپ " کے نہاتے تھے اور ایسی صورت میں تجسس کا بیدار ہو جانا  ہو جانا انسانی فطرت ہے - سو فطرت کے سبب بنی اسرائیل نے چہ میگویاں شروع کر دیں کہ ہو نہ ہو موسی کو کوئی بیماری ہے -  روایات میں برص کی طرف  بھی  اشارہ ملتا ہے  ۔ محدث ویب سائٹ پر طبع شدہ مضمون میں اس بارے مختصر لکھا ہے :  "اور یہ بھی کہ ان کے گمان میں آپ کو آدر  ہے آدر ہونا ایک بیماری ہے جس کو انگریزی میں Hydrocele کہتے ہیں۔ اس بیماری میں انسان کے خصیوں کے گرد جلد کے اندر پانی سے بھری تھیلیاں بن جاتی ہیں اور ان کا حجم بہت بڑا ہو جاتا ہے - (محدث ویب سائٹ )"  اس بیماری میں مرد کے خصیوں کا حجم اتنا بڑا ہو جاتا ہے کہ وہ کپڑوں کے اندر سے رانوں کے درمیان لٹکے ہوئے صاف نظر آتے ہیں۔ اس بیماری کا پتہ لگانے کے لیے مکمل برہنہ ہونا ضروری نہیں۔ چھوٹی موٹی لنگوٹ ہو تو صاف پتہ چل جائے گا کہ بندے کو یہ بیماری ہے کہ نہیں۔ الغرض موسی علیہ السلام کی لنگوٹ کے ساتھ رونمائ سے انہوں نے بخوبی اندازہ لگا لیا کہ موسی علیہ السلام آدرُ  یعنی خصیہ پھولنے کی بیماری میں مبتلا نہیں ۔ یہ چہ می گویاں اور تکلیف دہ باتیں  موسی علیہ السلام کے کانوں میں بھی جاتی تھیں جن کی طرف قران نے بھی  اشارہ کیا ہے : "اے ایمان والو! ان لوگوں کی طرح نہ ہوجانا جنہوں نے موسیٰ کو اذیت پہنچائی تھی۔ پھر اللہ نے موسیٰ کو ان کی بنائی ہوئی باتوں سے بری کردیا اور وہ اللہ کے ہاں بڑی عزت والے تھے۔( سورہ الاحزاب : 69)" سو اس حدیث میں محض اللہ کے اس انتظام کا اور ایک معجزے کا ذکر ہے - جس کو لے کے لوگوں نے فسانہ بنا دیا -  معاف کیجئے گا دماغ میں جب پورے کا پورا "فلتھ ڈپو " کھلا ہو تو سوچ میں تعفن آ جانا کیا عجیب بات  ہے ...میں نے  اوپر حدیث کا ترجمہ  نقل کیا ...آپ  عربی عبارت کو لے کے خود بھی ترجمہ کر دیجئے ...کیا اس میں کہیں کوئی اشارہ ہے یا کنایہ کہ نبی ننگا نہا رہے تھے .... ہائے ! انہوں نے نبی کی عزت کو بچانے کے لیے اور حدیث کو جھٹلانے کے لیے خود نبی کو " برہنہ"  کیا اور شرم حیا کو تیاگ دیا ....مجھے سیدنا عثمان یاد آ گئے کہ تنہائ میں بھی نہاتے تھے تو لنگی پہن لیتے تھے .... اور موسی نبی تھے وہ  کیونکر حیا میں ایک امتی سے نہ  بڑھے ہوئے ہوں گے ؟  سیدنا ابوہریرہ رضی اللہ عنہ بیان کرتے ہیں کہ رسول اللہﷺ نے فرمایا : موسی علیہ السلام حیاء دار تھے، اپنا بدن چھپا کر رکھتے، اتنے حیا دار کہ ان کے بدن کا کوئی حصہ بھی دیکھا نہیں جاسکتا تھا۔(صحیح البخاری : 3404) ہم جب حدیث میں نبی موسی کے مکمل ننگے ہو کے  نہانے کا کوئی ذکر ہی نہیں پڑھتے تو کیوں گمان کریں گے کہ وہ  مکمل ہی برہنہ تھے ؟ ہوے تم دوست جس کے دشمن اس کا آسمان کیوں ہو  حدیث کی دشمنی میں ان لوگوں نے عقل کو بھی رخصت دی اور حیاء کو بھی ترک کیا -  محبت رسول کا تقاضا یہی تھا  کہ مثبت سوچتے ...لیکن اس  عورت کا کیا کیجئے کہ کہ ناک میں گوبر کا ٹکرا اڑ کے چلے گیا اور شور مچاتی  پھری کہ : "ہر سو بدبو ہے ، بدبو ہے ، تم لوگوں کا گھر  بہت گندا ہے ..." وہ تو کوئی ہم سا "ہمدرد " آیا اور آ کے عرض کی : " خاتون ، ذرا ناک میں سے گوبر نکالیے کہ اجالا ہو " ہاں چلتے چلتے ....ممکن ہے کہ  اوپر کی بات کو لے کے کوئی یہ کہہ دے کہ زیر جامہ جب پہنا تھا تو  جسمانی عیب کیونکر نہ چھپا رہ گیا ہو گا اور کیسے بنی اسرائیل تسلیم کر سکے ہوں گے موسی نبی تو وجیہ ہیں ،  بے عیب ہیں اور بے عیب دکھانے کا اہتمام پھر کیا ہوا اور کیسے ہوا ؟؟  ...تو عرض یہ ہے کہ ایک گمان تو ان کا یہ تھا کہ برص وغیرہ کوئی جلدی بیماری ہے دوسرا گمان یہ تھا کہ خصیتین  کے پھولنے کی بیماری ہے ...سو احباب جن کو یہ بیماری ہوتی ہے  ان کو آپ بھلے ڈبل سائز کا  انڈر ویر پہنا لیجئے سو فٹ دور سے دکھائی دے جائے گا .....لیکن جب  نبی موسی کو  لوگوں  نے بے عیب اور وجیہ دیکھا تو کہہ اٹھے کہ ان کا گمان غلط تھا۔۔۔۔۔  اب ہمارےدوست پتھر کے بھاگ اٹھنے پر بھی اعتراض کرتے ہیں بلکہ ایک فیس بکی مولوی نے تو جھوٹ گھڑتے ہوے اس پتھر کو بنی اسرائیل کے گلی محلوں میں جا پھرایا ۔۔۔مقصد محض حدیث کا ٹھٹھا تھا ۔ حالانکہ انہی موسی نبی کے  ہاتھوں ایک عصا نے کچھ ہی دنوں میں اژدھا بننا تھا اور اسی پتھر کی طرح بھاگتے پھرنا تھا ۔۔۔۔ لیکن اگر ان کو کسی بھی قیمت پر یہ معجزہ قبول نہیں تو بھی اس حدیث پر اعتراض نہیں بنتا کیونکہ حجر کا دوسرا مطلب گھوڑی بھی ہوتا ہے اس حوالے سے مولانا عبد الرحمان کیلانی لکھتے ہیں : "یہ بات ظاہر ہے کہ جو لوگ خرق عادت واقعات یا معجزات کے منکر ہیں ۔ انھیں یہ تفسیر راس نہیں آسکتی۔ تاہم اس حدیث کے الفاظ میں اتنی گنجائش موجود ہے کہ وہ بھی اسے تسلیم کرلیں وہ یوں کہ حجر کے معنی پتھر بھی ہیں اور گھوڑی بھی۔ (منجد) اس لحاظ سے یہ واقعہ یوں ہوگا کہ موسیٰ گھوڑی پر سوار تھے۔ کسی تنہائی کے مقام پر نہانے لگے تو گھوڑی کو کھڑا کیا اور اسی پر اپنے کپڑے رکھ دیئے۔ جب نہانے کے بعد کپڑے لینے کے لئے آگے بڑھے تو گھوڑی دوڑ پڑی اور موسیٰ علیہ السلام ثوبی یا حجر کہتے اس کے پیچھے دوڑے تاآنکہ کچھ لوگوں نے آپ کو ننگے بدن دیکھ لیا کہ آپ بالکل بے داغ اور ان کی مزعومہ بیماری سے پاک ہیں ۔ اس طرح اللہ تعالیٰ نے موسیٰ کو ان لوگوں کے الزام سے بری کردیا۔(مولانا عبدالرحمٰن کیلانی) اس سب کے بعد بھی کوئی بخاری پر اعتراض کرتا ہے تو ہم اسے کم از کم ذہنی بیماری ہی سمجھیں گے ۔۔۔

##############################
https://web.facebook.com/abubakr.quddusi.3/posts/2821239454602027
سیدنا ابوہریرہ رض بارے ایک شور بہت کیا جاتا ہے کہ جی وہ بہت روایتیں بیان  کرتے تھے ، یعنی کثرت روایت کا شکار تھے ۔۔۔ اچھا اگر میں دعوی کروں کہ اصل میں ان کی بیان کردہ احادیث صرف دو سو کے لگ بھگ ہیں ۔۔۔۔۔۔۔تو آپ مان سکتے ہیں ۔۔۔۔؟؟؟ ۔۔۔۔ ۔بہت حیرت ہو رہی ہے نا ؟؟؟ اصل کہانی کیا ہے ؟  اگلی پوسٹ میں ۔۔۔ان شا اللہ ۔۔۔

##############################
https://web.facebook.com/abubakr.quddusi.3/posts/2823566204369352
قران کی تشریح کا اولین اور اصلی حق رسول مکرم کا ہے ۔کیا اس بات سے کوئی انکار کر سکتا ہے ؟  اور رسول نے یہ تشریح کر دی تھی ۔۔ کیا اس بات سے کوئی انکار کر سکتا ہے ؟؟  اب یہ تشریح سوائے کتب احادیث کے اور کہیں نہیں ملتی ۔  اس بات سے مگر انکار کر دیا جاتا ہے اور حدیث رسول کا انکار کیا جاتا ہے ۔۔اسی تشریح قرانی کو جمع کرنے والوں پر طنز کیا جاتا ہے ۔۔۔۔ اب اس انکار کے بعد اگر کوئی کہے کہ حدیث کا انکار اصل میں قران کا انکار ہے تو کیا یہ بات غلط ہے ؟؟؟؟

##############################
https://web.facebook.com/abubakr.quddusi.3/posts/2823440371048602
یہ ہماری مسجد نہیں : یہ بدقسمتی والا جملہ ہمارا ایسا مقدر بنا کہ ہماری جڑوں تک کو کھا گیا اور امت آج مدت سے کسی بیوہ سہاگن کی طرح ماتھے میں سیندور لگے اچھے دنوں کے انتظار میں راہگزر پر سر نیہوڑے  بیٹھی ہے - کل لاہور میں ایک مسجد پر حملہ ہوا ..مسلکی تعصب کی تو چھوڑیے وہ تو کسی عفریت کی  طرح  ہمارے مقدر کا حصہ بن گیا ہے ...خود ان مذھبی جماعتوں میں آپسی نفرت اس قدر گہری ہے کہ کچھ نہ پوچھیئے ...ایک دوست نے ایک " صاحب اقتدار " کا یہ جملہ مجھے نقل کیا "  یہ ہماری مسجد نہیں "  خوف خدائے پاک دلوں سے نکل گیا  آنکھوں سے شرم سرور کون و مکاں گئی

##############################
https://web.facebook.com/abubakr.quddusi.3/posts/2824884567570849
میں کہتا  ہوں حور کا وجود تواتر سے بھی ثابت ہے ..دیکھیے نا  تواتر تواتر  کھیلنے والے احباب اب حور کا انکار کر کے حدیث کے تو منکر ہو گئے - لیکن اس بات کا ان کے پاس کیا جواب ہے کہ حور کے الگ سے وجود کا  عقیدہ پوری امت کا چودہ سو سال سے ہے ، اور بلا اختلاف ہے ، اور سب طلب گار بھی ہیں ، اور تمام امت کا یہ عقیدہ بھی  ہے کہ وہ حور  بیوی نہیں  ہو گی بلکہ وہ تو " ایں زوجہ  نیست چیزے دیگر است "  اب تواتر کس بلا کا نام ہے  اس کے علاوہ ..اگر عمل کے تسلسل کو تواتر کا نام دیا جا سکتا ہے تو ڈیڑھ ہزار برس سے تمام مسلم گروہ ، فرقوں اور مسالک کے مشترکہ عقیدے کو تواتر نھ کہیں گے تو اور کیا کہیں گے ----

##############################
https://web.facebook.com/abubakr.quddusi.3/posts/2824809994244973
حضرت امام  بخاری پر ایک لفظ بھی بولنا نری جہالت ہے : ابوبکر قدوسی  کیونکہ ! حقیقت یہ ہے کہ حضرت امام کوئی معصوم نہیں اور نہ ایسے کہ ان سے کوئی فنی غلطی کا بھی صدور ممکن نہیں - وہ انسان تھے  اور انسانوں سے  غلطی کا امکان ہر دم رہتا ہے گو امت کے تیرہ سو سال سے اتفاق ہے کہ اس  بشریت کے وصف کے باوجود کتاب میں کوئی غلطی نہیں ہوئی اور تمام احادیث صحیح ہیں -  لیکن صحیح  بخاری  میں موجود کسی حدیث کو لے کر اگر کوئی حضرت امام  کے بارے میں زبان دراز کرتا ہے تو یقین کیجئے وہ اول درجے کا جاہل ہے ...آپ حیران ہو رہے ہوں گے ایسی تلخ بات میں  کیونکر  لکھ رہا ہوں .... لیجئے میں آپ کے سامنے اپنا مقدمہ رکھ دیتا ہوں اور آپ انصاف کیجئے ..اور للہ خالی الذہن اور غیر جانب دار ہو کے انصاف کیجئے گا - عرض ہے کہ حضرت امام  نے اپنی الجامع الصحیح جب مرتب  فرمائی تو یہ  حدیث کی کوئی پہلی کتاب نہ تھی بلکہ اس سے پہلے حدیث کی درجنوں کتب لکھی جا چکی  تھیں  - اب جن  احادیث کو لے کر حضرت امام بارے بدزبانی کی جاتی ہے وہ اکثر کسی نہ کس پہلی کتاب میں موجود تھیں -  بطور مثال ! اگلے روز ایک  نیم حکیم ٹائپ مفکر نے سیدنا موسیٰ علیہ السلام کے  غسل ، پتھر کے کپڑا لے کے بھاگنے والی حدیث کو لے کر اپنے خبث باطن کا اظہار کیا ...اب یہی حدیث حضرت امام کی صحیح بخاری سے پہلے کی تین معتبر  کتابوں میں موجود ہے ..یعنی صحیفہ ہمام بن منبہ کہ جو حدیث کی  اولین کتاب ہے  اور ہمام بن منبہ سیدنا  ابو ہریرہ کے شاگرد ہیں ، یعنی ان کے  اور نبی کریم کے درمیان صرف سیدنا ابو ہریرہ آتے ہیں ..لگائیے فتوی کس پر لگائیں گے ؟؟؟حدیث غسل موسی تو اس میں بھی موجود ہے ... پھر یہی حدیث حضرت امام احمد بن حنبل  کی مسند احمد میں بھی موجود ہے کہ جو شاید حدیث کی سب سے بڑی کتاب ہے اور امام احمد کا کیا مقام ہے سب جانتے ہیں ..میں کہتا ہو لگائیے فتوی ...اور پھر ہم پوچھیں گے کہ ایسے لوگ بھی رسول کی ذات بارے ایسے تھے تو اسلام کے دامن میں بچتا ہی کیا ہے ............ پھر یہی حدیث حضرت امام اسحاق بن راہویہ نے بھی اپنی مسند میں بھی درج کی ہے جو اپنے وقت کے عظیم امام محدث تھے اور  امام بخاری کے بھی استاد تھے .......مقصود یہ ہے کہ یہ تینوں کتب بخاری شریف سے پہلے لکھی گئیں ...... ان تین کتب یعنی صحیفہ ہمام بن منبہ ، مسند احمد اور مسند اسحاق بن راہویہ کے علاوہ بھی بہت سی کتب حدیث کی پہلے لکھی جا چکی تھیں جیسے حضرت امام مالک کی مشھور کتاب موطا امام مالک ، الجامع معمر بن راشد ، عبد اللہ بن مبارک کی کتاب الزہد ، مسند ابی داوود طیالسی ، کتاب الاثار امام ابو یوسف ، و امام محمد ، حضرت امام شافعی کی کتاب الام کہ حدیث کا بھی ایک عظیم الشان ذخیرہ اپنے دامن میں رکھتی ہے ..اور حدیث کی بہت بڑی کتاب مصنف عبد الرزاق ، مصنف ابن ابی شیبہ ، حضرت امام کے استاد کی مشھور و معروف کتاب مسند حمیدی ، ..لیجئے درجن بھر  کتب تو میں لکھ  دیں اور دیکھئے کیسی مشھور اور بڑی بڑی کتب ہیں .... اور تمام کی تمام "قابل اعتراض " احادیث ان میں پہلے سے موجود ہیں ...سوال یہ ہے کہ کیا وجہ ہے پھر بعد والی کتاب کو لے کر ہر "ناقابل ذکر " اور جاہل انسان اپنی گز بھر زبان دراز کرنا شروع کر دیتا ہے ...اصل بات یحے ہے کہ اپنی اصل میں یحے لوگ بہت حد تک انکار حدیث کے قریب پہنچ چکے ہوتے ہیں اور  بخاری پر امت کا اتفاق دیکھ کر اپنے خبث باطن کا اظہار کیے بنا نہیں رہتے ..لیکن یہ ضرور ثابت کر دیتے ہیں کہ  بنیادی طور ہیں یہ  جہلا ہی ہیں ...اگر صاحبان علم ہوتے تو اعتراض امام بخاری پر نہ کرتے بلکہ پہلے ائمہ پر کرتے  کہ جو صحابہ کے شاگرد  تھے یا ان کے شاگردوں کے شاگرد ......... .......................... اچھا جس دوست کو حضرت امام بخاری سے محبت ہے وہ اس  تحریر کو آگے شیئر کرے ..درخواست

##############################
https://www.facebook.com/abubakr.quddusi.3/posts/2866262906766348
ایک دین دار آدمی جب نیک اعمال سے کچھ دور ہو جاتا ہے ، فرائض کی ادائی میں کمزوری آ جاتی ہے تو اسے جان لینا چاہیے کہ اس کا رب اس سے ناراض ہے ۔سو اسے اولین فرصت میں رب کو راضی کرنا چاہئیے ۔استغفار ۔ایک دین دار آدمی جب نیک اعمال سے کچھ دور ہو جاتا ہے ، فرائض کی ادائی میں کمزوری آ جاتی ہے تو اسے جان لینا چاہیے کہ اس کا رب اس سے ناراض ہے ۔سو اسے اولین فرصت میں رب کو راضی کرنا چاہئیے ۔استغفار ۔

##############################
https://www.facebook.com/abubakr.quddusi.3/posts/2865900196802619
ایک معذرت ۔۔۔۔۔۔ میرا عمومی مزاج ہے کہ میں راہ چلتی خبروں پر بھروسہ نہیں کرتا لیکن اب تو ہمارے قومی چینل بھی قابل اعتبار نہیں رہے ۔۔۔کل ایک چینل کا یہ تحفہ دیکھا تو شیئر کر دیا ۔۔کچھ احباب نے توجہ دلائی اصل تقریر سنی تو افسوس ہوا اور شرمندگی بھی ۔۔۔پوسٹ کو ہٹایا ۔۔۔ الله مجھے معاف کرے اور آئندہ احتیاط کی توفیق دے ۔۔ اصل جملہ یہ تھا :  ۔۔۔۔۔۔۔۔۔ محمود خان نے کہا کہ جب انسان کی جان نکل جاتی ہے تو وہ زندہ نہیں رہتا لیکن جس انسان سے احساس نکل جاتا ہے اس میں انسانیت باقی نہیں رہتی ۔۔۔۔۔۔۔۔۔۔ جبکہ چینل نے صرف پہلا حصہ رپورٹ کیا تھا جو مضحکہ خیز بن گیا تھا ۔۔۔۔کہ جب انسان کی جان نکلتی ہے تو وہ زندہ نہیں رہتا ۔۔۔۔

##############################
https://www.facebook.com/abubakr.quddusi.3/posts/2866262906766348
ایک دین دار آدمی جب نیک اعمال سے کچھ دور ہو جاتا ہے ، فرائض کی ادائی میں کمزوری آ جاتی ہے تو اسے جان لینا چاہیے کہ اس کا رب اس سے ناراض ہے ۔سو اسے اولین فرصت میں رب کو راضی کرنا چاہئیے ۔استغفار ۔ایک دین دار آدمی جب نیک اعمال سے کچھ دور ہو جاتا ہے ، فرائض کی ادائی میں کمزوری آ جاتی ہے تو اسے جان لینا چاہیے کہ اس کا رب اس سے ناراض ہے ۔سو اسے اولین فرصت میں رب کو راضی کرنا چاہئیے ۔استغفار ۔

##############################
https://www.facebook.com/abubakr.quddusi.3/posts/2865900196802619
ایک معذرت ۔۔۔۔۔۔ میرا عمومی مزاج ہے کہ میں راہ چلتی خبروں پر بھروسہ نہیں کرتا لیکن اب تو ہمارے قومی چینل بھی قابل اعتبار نہیں رہے ۔۔۔کل ایک چینل کا یہ تحفہ دیکھا تو شیئر کر دیا ۔۔کچھ احباب نے توجہ دلائی اصل تقریر سنی تو افسوس ہوا اور شرمندگی بھی ۔۔۔پوسٹ کو ہٹایا ۔۔۔ الله مجھے معاف کرے اور آئندہ احتیاط کی توفیق دے ۔۔ اصل جملہ یہ تھا :  ۔۔۔۔۔۔۔۔۔ محمود خان نے کہا کہ جب انسان کی جان نکل جاتی ہے تو وہ زندہ نہیں رہتا لیکن جس انسان سے احساس نکل جاتا ہے اس میں انسانیت باقی نہیں رہتی ۔۔۔۔۔۔۔۔۔۔ جبکہ چینل نے صرف پہلا حصہ رپورٹ کیا تھا جو مضحکہ خیز بن گیا تھا ۔۔۔۔کہ جب انسان کی جان نکلتی ہے تو وہ زندہ نہیں رہتا ۔۔۔۔

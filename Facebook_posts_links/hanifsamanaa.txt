
##############################
https://web.facebook.com/hanifsamanaa/posts/2552214138189334
ایک بار--- صرف ایک بار--- ڈاکٹر شاہد مسعود--- تھوڑی سی--- بس تھوڑی سی---  ہمت کر کے--- اپنے پروگرام کی میزبان لڑکی کا گلا دبا دیں ---- تو جان چھوٹ جائے یہ روز روز کی کِل کِل سے-- نہ یہ لڑکی ہوگی--- اور نہ ہی ڈاکٹر صاحب سے بریک کا کہے گی. ( حنیف سمانا)

##############################
https://web.facebook.com/hanifsamanaa/posts/2550995448311203
ہمارے محترم قاری حنیف ڈار صاحب کسی کو بھی block کرنے میں دیر نہیں کرتے.... جہاں بندہ ٹیڑھا چلا اور ہوگیا شہید .... قاری صاحب پھر مڑ کے بھی نہیں دیکھتے... مگر میں لوگوں کو ان کے آخری درجے تک گرنے کا موقع دیتا ہوں.... اس کے بعد "بلاک" کرتا ہوں.... میں دیکھتا ہوں کہ بندہ نہ صرف میرے لئے ناقابلِ برداشت ہوگیا ہے بلکہ میرے پڑھنے والوں کے لئے بھی عذاب بن رہا ہے... تو پھر اسے رخصت کرتا ہوں. پہلے میں حتی الامکان اسے شک کا فائدہ دیتا ہوں... کہ ہوسکتا ہے بیچارہ کسی پوشیدہ بیماری کی وجہ سے چڑچڑا ہوگیا ہے... اس لئے ایسے کمنٹس دے رہا ہے... یا ہوسکتا ہے گھر میں بیوی سے جھگڑا ہوگیا ہو.... اس لئے فیس بک پہ سب سے الجھ رہا ہے. یا اپنے افسر یا باس سے جھڑکیاں کھاکے آیا ہے.... اس کا غصّہ نکال رہا ہے... یا شاید "قبض" کی شکایت ہو.... اس لئے ایسا کر رہا ہے.....  بہرحال میں کوشش کرتا ہوں کہ "بلاک" نہ کروں.... مگر پھر مجبوری. ( حنیف سمانا )

##############################
https://web.facebook.com/nab.khan.756/posts/108553280661904
⊙ تم دیوبندی ھو ، کیونکہ تم نے ایک ثقہ بند دیوبندی گھرانے میں جنم لیا۔  ⊙ تم بریلوی ھوکیونکہ تم نے آنکھ کھولی تو گھر میں میلاد کی محفل برپا تھی۔  ⊙ تم اہل حدیث ھو کیونکہ تم براہ راست کسی لوکل مجتہد کی گود میں پیدا ھوئے تھے۔  ⊙ تم شیعہ ھوکیونکہ تم نے آنکھ کھولی تو پنجتن پاک، شہدائے کربلا اور بارہ امام ھی دیکھنے کو میسر تھے۔  پھر ھوا یوں کہ تم میں سے ہر ایک ٹھیک ٹھہرا. باقی تین کافر ھوگئے. حور و غلمان کے کاپی رائٹس آپ کے نام. بہشت بریں کے سب رستوں سب گلیوں پہ آپ کا قبضہ۔  اگر شیعہ, سنی گھرانے میں پیدا کر دیئے جاتے، تو کیا تم سنی نہ ھوتے؟ سنی, اگر شیعہ گھرانے میں آنکھ کھولتے تو کیا تم شیعہ نہ ھوتے؟؟ "ظاہر ھے، باپ کے بدل جانے سے عقیدہ بھی بدل جائے گا"  کیوں.؟ کیونکہ تمہارے عقیدوں کے ٹھیک ھونے کی دلیل اس کے سوا کوئی نہیں کہ تم نے اپنے اجداد کو اس راہ پہ پایا۔  دل پہ ہاتھ رکھ کر بتاؤ! تمہارے شیعہ یا سنی ھونے میں تمہارے فہم و ادراک کا کتنا دخل ھے؟  کیا تمہارا کسی مسلک سے وابستہ ھونا ایک اتفاقی حادثہ نہیں ھے؟  سوچیئے.....آپ اگر اجداد سے ملنے والے عقیدے پہ مطمئن ھیں، تو آپ کا حریف کیوں نہ ھو؟ اجداد تو اسے بھی عزیز ھیں نا جناب؟ دوسری بات.....اجداد سے ملنے والے عقیدے پہ چلنا اگر حریف کا جرم ٹھہرا تو کسی عقیدے سے آپ کی وابستگی میں آپ کا کیا کمال ھوا؟ تو پھربتلائیں....خود کے جنتی ھونے کا یہ یقین کیسا؟ دوسروں کے جہنمی ھونے پہ اصرار کیسا؟ اور پھر یہ قتل عام؟ اور پھر یہ جبر و تشدد؟ سچ یہ ھے کہ ھم اُس خدا کی پوجا کر رھے ھیں جو ھمیں اپنے اجداد سے ملا ھے۔ کبھی اجداد کے گنبد سے دو قدم باھر نکل کر, قرآن کریم کی روشنی میں اپنا رب ضرور تلاش کیجئے.... منقول

##############################
https://web.facebook.com/nab.khan.756/posts/108363494014216
“حنیف بھائی! مکمل اتفاق۔ مگر خلیل بھا بس اپنی عوام کے مزاج کو بخوبی جانتے ہیں کہ انہیں حقیقی سے زیادہ خلجان زدہ کردار پسند ہیں۔ میڈیا کے زریعے جتنی کنفیوزن بڑھائیں گیں اتنا اپنا مال بکوائیں گیں” کنفیوزڈ مصنف : حنیف سمانا Hanif Samana🙏 ڈرامہ " میرے پاس تم ہو کے مصنف " خلیل الرحمان قمر عمران حکومت کی طرح کنفیوزڈ  نظر آرہے ہیں۔ سمجھ نہیں آرہا کہ وہ کرنا کیا چاہتے ہیں۔ عمران سے معیشت نہیں سنبھل رہی اور ان سے ڈرامہ۔  اصل میں ابتدائی قسطوں میں انہوں نے عوام کی امید باندھی اور اب یہاں وہاں ٹکریں مار رہے ہیں۔ کل کی قسط انتہائی بکواس، بے سود، بے ہنگم اور حقیقت سے دور تھی۔ شہوار کی پہلی بیوی کا مہوش کے پاس آنا اور ڈھائی کروڑ دے جانا جیسی بات خلیل الرحمان قمر کے دماغ میں ہی آسکتی ہے یا پھر  اُس سرکاری اہلکار کے زرخیز ذہن میں کہ جس نے رانا ثناء اللہ پر منشیات کا کیس بنایا تھا۔ شہوار کی بیوی نے پیسے کی خاطر ہی تو اپنے شوہر کو اندر کرایا۔ اب اُسے اپنے شوہر کی گرل فرینڈ سے کیا دلچسپی۔ حقیقت میں ایسا کہاں ہوتا ہے۔ اور ویسے بھی ڈرامے کا حقیقت سے کیا واسطہ۔ مصنف نے جلد بازی میں مہوش کو اپنے شوہر سے بے وفائی کی سزا دینی تھی۔ فوراً ایک ہی قسط میں دانش کو ایک ملازمت پیشہ سے ایک کروڑ پتی بزنس مین بنادیا۔ فورا" مہوش کو زمین پر لے آئے۔ شہوار کو جیل بھجوا دیا۔ اب مصنف فیصلہ نہیں کرپارہا کہ ان سب کا کیا کرے کہ ناظرین مطمئن ہوں۔  عام زندگی میں جس طرح کا ہمارا معاشرہ ہے وہاں عورت اپنے بچے چھوڑ کر شوہر سے بے وفائی کا تصور بھی نہیں کرتی۔ اگر کوئی لالچی عورت کر بھی لے تو پھر وہ واپس پلٹ کر نہیں دیکھتی۔ اگر ایک شہوار کسی وجہ سے جیل چلا بھی جائے تو جوان و حسین عورت کو کئی شہوار مل جاتے ہیں۔ اس ملک میں نہ پٹواریوں کی کمی ہے نہ شہواروں کی۔ مہوش کا ایک ڈیڑھ قسط میں مشرف با وفا ہونا سمجھ سے باہر ہے۔ ہاں ڈھلتی عمر اور جوانی کے بعد اگر واپسی ہوتی تو سمجھ آتی۔   اس ڈرامے کی خاص بات یہ ہے کہ اس میں چھوٹے بچے رومی سے لے کر شہوار کے گھر کے خانساماں تک اور دانش کے سابقہ فلیٹ کے چوکیدار سے لے کے استادنی جی کی بہن تک ہر بندہ فیس بک کا دانشور نظر آتا ہے۔ ہر بندہ مشکل ڈائیلاگ بولتا ہے۔ فلسفہ جھاڑتا ہے۔  ہم لکھنے والے یقیناً جو سوچتے ہیں وہ اپنے کرداروں سے کہلواتے ہیں مگر کردار بھی تو دیکھا جائے۔ یہاں تو بچّہ بچّہ خلیل الرحمان قمر نظر آرہا ہے۔ قمر صاحب کو چاہیئے کہ آخری قسط عرفان صدیقی، صالح ظفر یا پھر جاوید چوہدری سے لکھوالیں۔ دانش کی شادی استادنی سے کروادیں اور مہوش کو کسی قطری شہزادے سے ملوادیں۔ اللہ اللہ خیر صلہ۔

##############################
https://web.facebook.com/hanifsamanaa/posts/2557153761028705
نوا سال ان "نوا لین" : حنیف سمانا  "ناظرین! سال نو کی آمد کے سلسلے میں منعقد کی جانے والی تقریبات کی جھلکیاں آپ نے ہانگ کانگ اور ٹوکیو سے براہ راست دیکھیں ... کراچی میں بھی من چلے نوجوانوں نے رات بارہ بجتے ہی نئے سال کا آغاز سی ویو پر ہوائی فائرنگ کرکے اور بھنگڑے ڈال کے کیا ... سی ویو پر کچھ نوجوانوں نے موٹر سائیکل پر "ون ویلنگ" کا مظاہرہ بھی کیا ... اس وقت ہمارے نمائندے حنیف سمانا کراچی کے علاقے لیاری میں موجود ہیں ... ان سے معلوم کرتے ہیں کہ لیاری میں نئے سال کا آغاز کیسے ہوا ... حنیف! آپ مجھے سن سکتے ہیں ؟ یہ بتائیے کہ لیاری میں سال نو کا آغاز کیسے کیا گیا؟"   حنیف : "جی جنید! میں اس وقت لیاری کے علاقے نوا لین میں "نوا سال" دیکھنے کے لئے بابو بلوچ کے گھر پر موجود ہوں . .. ان سے پوچھتے ہیں کہ انہوں نے نئے سال کا آغاز کیسے کیا ... جی بابو ! آپ کچھ بتائیں گے کہ جس وقت بارہ بجے تو آپ اس وقت کہاں تھے اور آپ نے اپنے نئے سال کا آغاز کیسے کیا ؟" بابو بلوچ : "جب بارہ بجے تو صاب ام لیاری ہسپتال میں تھا .... امارہ ماں کا طبیعت کراب تھا .. اس کو ڈرپ لگا تھا .. ادھر امارے علاقے میں بوہت گندہ پانی آتا ہے صاب ! بوہت گندہ ... ام لوگ جس پانی کو پیتا ہے .. اس سے تم منہ بھی نئی دھوئے گا" جنید (اسٹوڈیو سے) : حنیف! کچھ نیو ایئر کے بارے میں بتائیے ... حنیف : جی جی ایک منٹ جنید! جی بابو بلوچ " بابو بلوچ : "صاب کل پہلی تاریک (تاریخ) ہے .. مگر کل چھٹی آگیا ... ام نے آج اپنے سیٹھ کو بولا ام کو آج تنکواہ (تنخواہ) دیو .. امارہ ماں بیمار ہے .. گھر میں آٹا بھی ختم ہوگیا ہے .. پہلے ہی اسٹور والے کا دو ہزار روپیہ ام پر چڑھ گیا ہے ... وہ اور ادھار نئی دیتا  ... سیٹھ بولا پیسہ نئی ہے .... ابھی شام کو انکم ٹیکس والا آیا .. اس کو تکہ کھلایا ... لسی پلایا ... رشوت الگ دیا ... اس کے لئے پیسہ ہے ... امارے لئے نہیں ہے (بابو کی آنکھیں بھر آئیں ..وہ اپنی میلی قمیض کی آستین سے آنسوں پونچھنے لگا)    جنید  : جی حنیف! کیا آپ مجھے سن سکتےہیں .. کچھ نیو ایئر کے بارے میں ......(دھیمی آواز میں) مبشر صاحب ! یہ آپ نے کس آدمی کو رکھ لیا ہے .. یہ نیو ایئر کی رپورٹنگ کر رہا ہے یا مذاق کر رہا ہے؟ " حنیف : "جی بابو بلوچ ... یہ بتائیں نئے سال میں کیا ارادے ہیں؟" بابو بلوچ : " ارادے کیا ہیں صاب ! وہی مجدوری ہے صاب ... امارہ سب سال ایک جیسا ہے ... چھ بچہ لوگ ہے ... دو ام میاں بیوی ہے  .. ایک بڈھا ماں ہے ...سترہ ہزار  تنکواہ ہے .. اللہ کا شکر ہے ... بس آکری (آخری) تاریکوں میں مسئلہ ہوتا ہے صاب .. بیس بائیس کو تنکواہ کھتم ہوجاتا ہے .. پھر ادھار چلتا ہے صاب .. یار لوگ سے ...ہاں بچہ لوگ یا بیوی یا ماں بیمار ہوتا ہے تب توڑا مشکل ہوتا ہے .. باکی کھیر (خیر) ہے صاب .. بوہت اچھا گجر رہا ہے " حنیف : "تم کو نوا سال مبارک بابو بلوچ .... اوور ٹو یو جنید!"  جنید : " جیو نیوز میں وقت ہوا ہے ایک بریک کا ... دیکھتے رہئیے .. جیو نیوز "

##############################
https://web.facebook.com/hanifsamanaa/posts/2559807100763371
آئیے کسی ایک غریب کو کھانا کھلاکے نئے سال کا آغاز کریں۔ ( حنیف سمانا )

##############################
https://web.facebook.com/hanifsamanaa/posts/2561915027219245
اتوار کو بچّوں کو چڑیا گھر لے گیا۔ بہت خوش ہوئے۔ ایک پنجرہ خالی دیکھ کے بچّے سوال کرنے لگے۔ میں نے کہا بیٹا پلیٹلیٹس کا مسئلہ ہے۔ علاج چل رہا ہے۔ ( حنیف سمانا )

##############################
https://web.facebook.com/hanifsamanaa/posts/2564174666993281
اب پاپا کے پاش جانے کی اجازت مل جائے گی۔ ( حنیف سمانا )اب پاپا کے پاش جانے کی اجازت مل جائے گی۔ ( حنیف سمانا )

##############################
https://web.facebook.com/hanifsamanaa/posts/2564151540328927
ہمارے نام کے ساتھ چاہے جتنی بھی کالج یونیوڑسٹیوں کی ڈگریاں ہوں یا مدارس کے القابات ۔۔۔ ہمارا روزمرّہ کا رویّہ، بات چیت، طرزِعمل ، چیزوں کو برتنے کا، پرکھنے کا، دیکھنے کا انداز معاشرے میں ہمارے مقام و مرتبے کا فیصلہ کرے گا ۔۔۔۔۔۔۔۔۔۔۔۔۔۔۔۔۔ حنیف سمانا

##############################
https://web.facebook.com/hanifsamanaa/posts/2566222366788511
بھارتی موسیقار آر ڈی برہمن کو جیو چینل والوں سے بچھڑے 26 سال ہوگئے. (حنیف سمانا)بھارتی موسیقار آر ڈی برہمن کو جیو چینل والوں سے بچھڑے 26 سال ہوگئے. (حنیف سمانا)

##############################
https://web.facebook.com/hanifsamanaa/posts/2567633613314053
دھرم اگر لوگوں کو آپس میں جوڑتا ہے تو ٹھیک ۔۔ اور اگر توڑتا ہے تو پھر رونگ نمبر ہے۔ ( حنیف سمانا )دھرم اگر لوگوں کو آپس میں جوڑتا ہے تو ٹھیک ۔۔ اور اگر توڑتا ہے تو پھر رونگ نمبر ہے۔ ( حنیف سمانا )

##############################
https://web.facebook.com/hanifsamanaa/posts/2570528603024554
بہت اچھا لگا آپ کا یہ مزاح. اسی طرح رہیں

##############################
https://web.facebook.com/hanifsamanaa/posts/2569530473124367
یہ وہی شخص ہے کہ جس نے میری ایک فیس بک کی تحریر (لنک نیچے کمنٹس میں موجود ہے) اپنے پروگرام " کھرا سچ" میں میرے نام کے بغیر پوری پڑھ کر سُنادی اور اُف تک نہ کی۔ میں نے انہیں مذاق میں ٹویٹ کیا۔  "بھائی میری تحریر کو عزّت دینے کا شکریہ۔ بائی دی وے میں آج کل بے روزگار ہوں اگر آپ کو لکھنے والے کی ضرورت ہے تو حاضر ہوں" مگر بھائی کو تو چُراکے کھانے کی عادت تھی۔ کوئی جواب نہیں آیا۔ اب سُنا ہے سائنسدان چوہدری نے ان پر کوئی سائنسی تجربہ کیا ہے۔ افسوس ہوا۔ میں پھر بھی اس عمل کی مذمت کرتا ہوں۔ کسی صحافی پر ہاتھ اُٹھانا غیر اخلاقی عمل ہے۔ چاہے وہ صحافی جتنا بھی بد اخلاق ہو۔  (حنیف سمانا )

##############################
https://web.facebook.com/tahirhpr/posts/1240961662756118
پرانا فرنیچر : حنیف سمانا تنہائی بہت ظالم ہوتی ہے . اکثر آپ نے دیکھا ہوگا کہ ایسے جیون ساتھی جنہوں نے زندگی کا ایک طویل سفر ایک ساتھ گزارہ ہو . وہ ایک دوسرے کے اس قدر عادی ہوجاتے ہیں کہ ان میں سے خدانخوستہ کوئی ایک دنیا سے رخصت ہوتا ہے تو دوسرے کے لئے جینا دوبھر ہوجاتا ہے اور پھر بہت جلد دوسرا بھی دنیا چھوڑ جاتا ہے. ایک ساتھ محبت سے رہنے والے جیون ساتھی ایک دوسرے کی زندگی کا حصّہ بن جاتے ہیں. ایک دوسرے کے ہاتھ پیر بن جاتے ہیں. ایک دوسرے کی آنکھیں بن جاتے ہیں. بعض اوقات تو ان کی شکلیں بھی ایک جیسی ہوجاتی ہیں. ان کے دکھ درد سانجھے ہوتے ہیں. خوشیاں ایک سی ہوتی ہیں. یہاں تک کہ سپنے بھی ایک جیسے دیکھتے ہیں. زندگی کے دن ...چاہے اچھے ہوں یا برے... وہ مل بانٹ کے گزارتے ہیں اور پھر ایک روز دبے پاؤں موت کا فرشتہ ان میں سے کسی ایک کو لینے آجاتا ہے. دوسرا ٹوٹ کے رہ جاتا ہے. پہلے تو اس کی سمجھ میں ہی نہیں آتا کہ اب ہوگا کیا. وہ اپنے ساتھی کے بغیر کیسے جی پائے گا. اسے اس زندگی کے تصور سے ہی خوف آتا ہے جو اس کے ہمدم و ہمسفر کے بغیر ہو. پھر دن گزرتے جاتے ہیں. وقت مرہم رکھنا شروع کرتا ہے. بھلاوہ بھی قدرت کی ایک نعمت ہے. اگر بھولنے کی عادت نہ ہو تو لوگ اپنے پیاروں کے ساتھ ہی مر جائیں. وہ رفتہ رفتہ نئے سرے سے زندگی شروع کرتا ہے. اپنے آپ کو اکیلا زندگی کے سفر پر گامزن کرتا ہے. چلنا تو ہے ہی جب تک سانس ہے. گرتے پڑتے، کبھی اٹھتے، کبھی سنبھلتے ، سفر جاری رہتا ہے. مگر ایک کمی سی ضرور رہتی ہے.  اکثر گھروں میں بزرگ دادا دادی اور نانا نانی قسم کے لوگ جو اپنے جیون ساتھی کے جانے کے بعد اپنی بقیہ زندگی گھر کے پرانے فرنیچر کی طرح گزارتے ہیں. ان کی اولادوں کی نظر میں.... خاص طور پر پوتے پوتیوں، یا نواسے نواسیوں کے آگے بعض اوقات ان کی وقعت ایک پرانے فرنیچر سے زیادہ نہیں ہوتی. وہ بیچارے کسی سے بات کرنے کو ترستے ہیں. مگر اس مصروف دور میں نہ اولاد کے پاس ان کے پاس بیٹھنے کا وقت ہوتا ہے اور نہ ہی اولاد کی اولادوں کے پاس. اپنے فرینڈز، ٹی وی، موبائل اور لیپ ٹاپ سے کچھ وقت بچتا ہے تو وہ گھر کے بزرگوں کو خیرات میں دے دیتے ہیں. ہم عجیب لوگ ہیں. ہمارے پاس ہزاروں میل دور بیٹھے ایک اجنبی سے "چیٹنگ" کے لئے تو وقت ہے مگر اپنے ہی گھر کے کونے میں پڑے بوڑھے باپ، دادا یا نانا کے لئے وقت نہیں جسے ہماری توجہ کی حد سے زیادہ ضرورت ہوتی ہے. ہمیں انٹرنیٹ کے ذریعے بنے دوست کی ناراضگی کا تو خیال ہوتا ہے کہ اگر اسے جواب نہیں دیا تو کہیں unfriend کر دےگا. مگر اس بوڑھے کا خیال نہیں ہوتا کہ کہیں اسے جواب نہیں دیا تو یہ ناراض نہ ہوجائے. ہمیں پتہ ہے کہ اس بیچارے نے ناراض ہوکے بھی کہاں جانا ہے. ہمارے ہی رحم و کرم پہ رہنا ہے. وقت اسے اس مقام پر لے آیا کہ کل تک جو ہماری کفالت کرتا تھا... ہمیں پالتا تھا... ہماری چھوٹی بڑی خواہشیں پوری کرتا تھا... آج اپنی چھوٹی چھوٹی ضرورتوں کے لئے بھی اسے ہماری طرف دیکھنا پڑتا ہے... اور ہمارا رویہ ...اس کا کوئی چھوٹا موٹا کام کرکے ایسا ہوتا ہے جیسے ہم نے حاتم طائ کی قبر پر لات ماری ہے اور پھر ایک روز....... وہ گھر کا پرانا فرنیچر بھی اپنی جگہ چھوڑ دیتا ہے. پھر ہم اس کے لئے روتے ہیں. آتے جاتے اس کے کمرے کی طرف دیکھتے ہیں. اس کی چیزوں کو دیکھ کے اسے یاد کرتے ہیں. اس کا چہلم اور برسیاں مناتے ہیں. اس کی یاد میں مختلف پروگرام رکھتے ہیں. اس کی تصویریں دیکھتے ہیں. کاش کے ہم نے زندگی میں ہی اسے اتنی اہمیت دی ہوتی تو اس کی زندگی کے آخری سال کچھ اچھے گزر گئے ہوتے... اے کاش! Hanif Samana

##############################
https://web.facebook.com/hanifsamanaa/posts/2572573599486721
پرانا فرنیچر : حنیف سمانا تنہائی بہت ظالم ہوتی ہے . اکثر آپ نے دیکھا ہوگا کہ ایسے جیون ساتھی جنہوں نے زندگی کا ایک طویل سفر ایک ساتھ گزارہ ہو . وہ ایک دوسرے کے اس قدر عادی ہوجاتے ہیں کہ ان میں سے خدانخوستہ کوئی ایک دنیا سے رخصت ہوتا ہے تو دوسرے کے لئے جینا دوبھر ہوجاتا ہے اور پھر بہت جلد دوسرا بھی دنیا چھوڑ جاتا ہے. ایک ساتھ محبت سے رہنے والے جیون ساتھی ایک دوسرے کی زندگی کا حصّہ بن جاتے ہیں. ایک دوسرے کے ہاتھ پیر بن جاتے ہیں. ایک دوسرے کی آنکھیں بن جاتے ہیں. بعض اوقات تو ان کی شکلیں بھی ایک جیسی ہوجاتی ہیں. ان کے دکھ درد سانجھے ہوتے ہیں. خوشیاں ایک سی ہوتی ہیں. یہاں تک کہ سپنے بھی ایک جیسے دیکھتے ہیں. زندگی کے دن ...چاہے اچھے ہوں یا برے... وہ مل بانٹ کے گزارتے ہیں اور پھر ایک روز دبے پاؤں موت کا فرشتہ ان میں سے کسی ایک کو لینے آجاتا ہے. دوسرا ٹوٹ کے رہ جاتا ہے. پہلے تو اس کی سمجھ میں ہی نہیں آتا کہ اب ہوگا کیا. وہ اپنے ساتھی کے بغیر کیسے جی پائے گا. اسے اس زندگی کے تصور سے ہی خوف آتا ہے جو اس کے ہمدم و ہمسفر کے بغیر ہو. پھر دن گزرتے جاتے ہیں. وقت مرہم رکھنا شروع کرتا ہے. بھلاوہ بھی قدرت کی ایک نعمت ہے. اگر بھولنے کی عادت نہ ہو تو لوگ اپنے پیاروں کے ساتھ ہی مر جائیں. وہ رفتہ رفتہ نئے سرے سے زندگی شروع کرتا ہے. اپنے آپ کو اکیلا زندگی کے سفر پر گامزن کرتا ہے. چلنا تو ہے ہی جب تک سانس ہے. گرتے پڑتے، کبھی اٹھتے، کبھی سنبھلتے ، سفر جاری رہتا ہے. مگر ایک کمی سی ضرور رہتی ہے.  اکثر گھروں میں بزرگ دادا دادی اور نانا نانی قسم کے لوگ جو اپنے جیون ساتھی کے جانے کے بعد اپنی بقیہ زندگی گھر کے پرانے فرنیچر کی طرح گزارتے ہیں. ان کی اولادوں کی نظر میں.... خاص طور پر پوتے پوتیوں، یا نواسے نواسیوں کے آگے بعض اوقات ان کی وقعت ایک پرانے فرنیچر سے زیادہ نہیں ہوتی. وہ بیچارے کسی سے بات کرنے کو ترستے ہیں. مگر اس مصروف دور میں نہ اولاد کے پاس ان کے پاس بیٹھنے کا وقت ہوتا ہے اور نہ ہی اولاد کی اولادوں کے پاس. اپنے فرینڈز، ٹی وی، موبائل اور لیپ ٹاپ سے کچھ وقت بچتا ہے تو وہ گھر کے بزرگوں کو خیرات میں دے دیتے ہیں. ہم عجیب لوگ ہیں. ہمارے پاس ہزاروں میل دور بیٹھے ایک اجنبی سے "چیٹنگ" کے لئے تو وقت ہے مگر اپنے ہی گھر کے کونے میں پڑے بوڑھے باپ، دادا یا نانا کے لئے وقت نہیں جسے ہماری توجہ کی حد سے زیادہ ضرورت ہوتی ہے. ہمیں انٹرنیٹ کے ذریعے بنے دوست کی ناراضگی کا تو خیال ہوتا ہے کہ اگر اسے جواب نہیں دیا تو کہیں unfriend کر دےگا. مگر اس بوڑھے کا خیال نہیں ہوتا کہ کہیں اسے جواب نہیں دیا تو یہ ناراض نہ ہوجائے. ہمیں پتہ ہے کہ اس بیچارے نے ناراض ہوکے بھی کہاں جانا ہے. ہمارے ہی رحم و کرم پہ رہنا ہے. وقت اسے اس مقام پر لے آیا کہ کل تک جو ہماری کفالت کرتا تھا... ہمیں پالتا تھا... ہماری چھوٹی بڑی خواہشیں پوری کرتا تھا... آج اپنی چھوٹی چھوٹی ضرورتوں کے لئے بھی اسے ہماری طرف دیکھنا پڑتا ہے... اور ہمارا رویہ ...اس کا کوئی چھوٹا موٹا کام کرکے ایسا ہوتا ہے جیسے ہم نے حاتم طائ کی قبر پر لات ماری ہے اور پھر ایک روز....... وہ گھر کا پرانا فرنیچر بھی اپنی جگہ چھوڑ دیتا ہے. پھر ہم اس کے لئے روتے ہیں. آتے جاتے اس کے کمرے کی طرف دیکھتے ہیں. اس کی چیزوں کو دیکھ کے اسے یاد کرتے ہیں. اس کا چہلم اور برسیاں مناتے ہیں. اس کی یاد میں مختلف پروگرام رکھتے ہیں. اس کی تصویریں دیکھتے ہیں. کاش کے ہم نے زندگی میں ہی اسے اتنی اہمیت دی ہوتی تو اس کی زندگی کے آخری سال کچھ اچھے گزر گئے ہوتے... اے کاش!

##############################
https://web.facebook.com/hanifsamanaa/posts/2574639042613510
کریڈٹ : حنیف سمانا  ارے بھئی وہ اپنے ڈاکٹر قدیر بھائی ہیں نا بھوپال والے ۔۔۔ وِنہوں نے بیٹھے بیٹھے وہ بنالیا  ۔۔  کیا نام ہے وِسکا ۔۔  وہ جو امریکے والوں نے وِسکے اوپر فوڑا تھا ۔۔  کیا نام ہے وِسکا ۔۔ "مِل گئی مجھکو گڑیا جاپان کی "  ہاں جاپان ۔۔  وِسکے اوپر فوڑا تھا۔  بہت جاپانی سعید ہوگئے تھے ۔۔  سُنو!  جاپانی کاپر ہیں نا ۔۔  وِسکو سعید نہیں بول سکتے نا ۔۔  وہ مولانا، کیا نام ہے وِسکا ۔۔ ہاں فضل الرحمان ۔۔  وہ تو بولتا تھا کہ امریکے نے اگر کتّے کو بھی مارا تو ہم وِسکو بھی سعید بولیں گے ۔ ہاہاہاہا۔ ہاں تو میں کیا کہہ ریا تھا۔  ہاں وہ اپنے ڈاکٹر قدیر بھوپال والے ۔۔  وِسنے وئی بم بنایا اور پھر اپنے پلنگ کے نیچے ساپِنگ بیگ میں رکھ کے بھول گیا ۔ کسی مُکبر نے جاکے مُکبری کر دی۔ نواج سریف کے کان میں بتا دیا کہ قدیر بھائی پلنگ کے نیچے رکھ کر بھول گئے ہیں ۔  نواج سریف چپکے چپکے بھائی قدیر کے گھر پہنچا ۔ بھائی قدیر ۔۔۔ وہ کیا نام ہے وِسکا ۔۔  وہ جو اپنے الامہ سیالکوٹ والے نے بیرے جُلمات میں دوڑائے تھے ۔۔  ہاں ہاں وئی وئی ۔۔  گھوڑے ۔۔  تو قدیر بھائی وہ بیچ کے سو رہے تھے۔  نواج سریف پلنگ کے نیچے گُھسا اور ساپنگ بیگ اُٹھایا اور یہ جا وہ جا ۔۔  بم لے کے جب رائیونڈ پہنچا تو پریسان ۔۔  کہ اب کہاں فوڑوں ۔  انڈیا پر تو فوڑ نئی سکتے ۔ اُودر بھی اپنے مسلمان رہتے ہیں ۔  پھر وہ بھی رہتی ہے جو فلموں میں سارُک کان کے ساتھ گانا گاتی ہے ۔۔  آسکی ماسوکی کرتی ہے ۔  کیا نام ہے ۔۔ ہاں کاجول ۔۔  وہ بھی اُودر رہتی ہے ۔  بم فوڑو گے مرجائی گی بے چاری ۔۔  کتنا گناہ ہوگا ۔  نواج نے چھوٹے بھائی ساباج سے مسورہ کیا کہ کاں فوڑوں ۔  وہ بولا اودر بلوچستان کے پہاڑوں میں جاکے فوڑ دو ۔ اودر کوئی نئی رہتا ۔  ہوسکتا یے جمین میں فوڑو تو اندر سے گیس، تیل، سونا ، لوہا اوپر آجائے ۔  اپن ایک اور اتفاک فائونڈری لگا لیں گے۔  نواج کو یہ آئیڈیا اچھا لگا۔ ساپنگ بیگ اٹھایا اور بلوچستان کے پہاڑوں میں جاکے بم فوڑ دیا ۔۔ کچھ بھی نئی نکلا ۔  نہ گیس، نہ تیل، نہ سونا، نہ لوہا ۔ اُلٹا پہاڑ سارے کالے کر دئے ۔ بلوچی الگ ناراج ہوئے ۔ بات پرانی ہوگئی ۔  لوگ بھول گئے۔  اب وِسکی بیٹی کو پتہ نئی کیا ہوگیا ہے۔ سب کو کہہ رہی ہے ۔ " ابّا نے بم فوڑا ۔۔ ابّا نے بم فوڑا" پہلےوِسکے بیٹے نے ابّا کو فنسایا تھا کہ  "الحمد اللہ ہمارے لندن میں فلیٹ ہیں" یہ آج کل کی اولاد ۔۔  اللہ توبہ۔

##############################
https://web.facebook.com/iftikhar.muhammad.333/posts/863158034127457
حنیف سمانا بھائی کی ایک دلگداز تحریر جسے ایک بھائی نے صوتی پیراھن سے اور بھی دو آتشہ کر دیا ہے دو منٹ نکال کر ضرور سنیں یقیناً پسند آئے گی Hanif Samana

##############################
https://web.facebook.com/hanifsamanaa/posts/2576554405755307
پرانا فرنیچر ( حنیف سنانا )

##############################
https://web.facebook.com/hanifsamanaa/posts/2578950362182378
حکم عدولی : حنیف سمانا منظور بھائی کوئی چار پانچ برس بعد ملے۔ بات چیت شروع ہوئی۔ میں نے اُن کے والد کی خیریت دریافت کی۔ اُداس ہوگئے۔ کہنے لگے۔ " ابّا کو رخصت ہوئے تو دو برس ہوگئے" میں نے پوچھا۔ "کب؟ کیسے؟ بیمار تھے کیا؟" کہنے لگے۔ " ہاں۔ وہی بُڑھاپا ۔۔ سب سے بڑا مرض۔ آخری دنوں میں بستر تک محدود تھے۔ ایک رات ہم دونوں بھائیوں کو بُلایا۔ بستر کے پاس کرسی پر بیٹھنے کا اشارہ کیا۔ نقاہت کی وجہ سے بات کرنا بھی مشکل تھا۔ دھیمی دھیمی آواز میں کہنے لگے۔ "اب میرا چل چلائو کا وقت ہے۔۔۔۔۔۔۔ مل کے رہنا ۔۔۔۔۔ رونا بالکل نہیں ۔۔ کیا سمجھے؟ رونا بالکل نہیں" اُس کے بعد کھانسی کا دورہ پڑا۔ کافی دیر کھانستے رہے۔ بڑے بھیّا نے بھاگ کر پانی کا گلاس پکڑا۔ پانی پلایا۔ سانس بحال ہوئی تو پھر کہنے لگے۔ "سُنا؟" ہم دونوں بھائی ایک ساتھ بولے۔  "جی ابّا" کہنے لگے۔ " رونا بالکل نہیں۔۔۔۔۔ رب سے ملنے جارہا ہوں۔ دیکھو میں بھی نہیں رو رہا" پھر ایک مصنوعی ہنسی ہنسنے کی کوشش کی کہ کھانسی کا دورہ پھر پڑا۔ اُسی دوران آنکھیں بند کردیں۔ بھاوج نے آواز لگائی۔  "ابّا۔۔ ابّا" چھوٹی بہن نفیسہ چِلّائی "ابّا۔۔۔ ابّا" کوئی جواب نہیں۔ ڈاکٹر کو بلایا گیا۔ اُس نے تصدیق کی۔ رشتے داروں میں اطلاع دی۔ اگلے روز ظہر کے بعد کا وقت رکھا۔ بھیّا روتے رہے۔ نفیسہ روتی رہی۔ بھاوج اور میری بیگم روتی رہیں۔ بچّے روتے رہے۔ مگر میں اپنی آنکھوں میں ایک آنسوں نہیں لایا۔ ابّا کا آخری حکم جو تھا۔ زندگی بھر تو اُن کی حکم عدولی کرتے رہے۔ آخری حکم تو مان لیں۔ جنازہ گھر سے اُٹھا۔ بیگم قریب آکے سرگوشی میں کہنے لگیں۔ " سب رو رہے ہیں۔ آپ کے سِوا۔ پڑوسنیں آپس میں کُسر پُسر کر رہی ہیں کہ چھوٹے بیٹے کو تو کوئی غم نہیں باپ کا۔ ایک آنسوں نہیں بہایا۔" میں نے کوئی جواب نہیں دیا۔ جنازے کو کندھا دیا۔ قبرستان روانہ ہوئے۔ تدفین کے بعد گھر واپس آئے۔ دن بھر تعزیت کرنے والوں کا ہجوم رہا۔ رات جب کچھ رش کم ہوا اور میں ٹوئیلیٹ گیا۔ تنہائی ملی تو اچانک خیال آیا کہ میں اب اپنے باپ کو کبھی نہیں دیکھ سکوں گا۔ یہ سوچ کر ضبط کا دامن چھوٹ گیا اور حنیف بھائی! باتھ روم میں میں پھوٹ پھوٹ کر رویا"  یہ کہتے ہی منظور بھائی بچّوں کی طرح بِلک بِلک کر رونے لگے۔ میں نے آگے بڑھ کر اُنہیں گلے لگالیا۔ تھوڑی دیر گلے لگ کر روتے رہے۔ پھر مجھ سے الگ ہوکر آنسوں پونچھے اور آسمان کی طرف دیکھ کر بولے۔ " سوری ابّا! حکم عدولی ہوگئی"

##############################
https://web.facebook.com/hanifsamanaa/posts/2580893051988109
وزیرِ اعظم صاحب!  مدرسوں اور پیلا اسکولوں کو "او لیول"  اسکولوں کے برابر لانا ہے۔  "او لیول" اسکولوں کو مدرسوں اور پیلا اسکولوں کے برابر نہیں لانا۔  ( حنیف سمانا )

##############################
https://web.facebook.com/hanifsamanaa/posts/2580826721994742
حُسن کیا ہے، یہ یار کی چیز ہے، عشق کیا ہے، یہ بیکار کی چیز ہے، ہجر کیا ہے، یہ نقدہے، ارزاں ہے، وصل کیا ہے، یہ اُدھار کی چیز ہے، دل کیا ہے، یہ گھائل ہے تِری آنکھوں سے، آنکھ کیا ہے، یہ وار کی چیز ہے، پھانسی کیا ہے، گٙلا ہے، رسی ہے، رسن کیا ہے، یہ دار کی چیز ہے، مرد کیا ہے، غُصٌہ ہے اور ٹینشن ہے، عورت کیا ہے، یہ پیار کی چیز ہے، دین کیا ہے، مسلک ہے، فرقہ ہے، اخلاق کیا ہے، یہ اغیار کی چیز ہے، جنت کیا ہے، حور ہے اور حنیف ہے، جہنم کیا ہے، یہ نار کی چیز ہے. ( حنیف سمانا )

##############################
https://web.facebook.com/nab.khan.756/posts/118193709697861
“سلطانہ ڈاکو کی واپسی امریکہ میں” “آخر مسلمانوں کو پیسے اور مال و دولت کی اتنی حرص کیوں ہے؟؟” “اس شخص کا خیال ہے کہ بنکوں میں پڑی رقم زیادہ تر ان لوگوں کی ہوتی ہے جن کے پاس اپنے اخراجات سے زیادہ پیسہ ہوتا ہے۔ اور ان کو اس پیسے کی ضرورت نہیں ۔ لہذا بنکوں میں پڑا پیسہ غریبوں میں تقسیم ہونا چاہئے، تاکہ وہ بھی سکون کی زندگی بسر کریں۔” “😊👍🙏😘اس شخص کے ایک پپّی اِدھر اور ایک پپّی اُدھر۔” Hanif Samana 65 سالہ اس امریکی شخص نے کل ایک امریکی بینک میں ڈاکہ ڈالا اور اچھی خاصی رقم لے اڑا . بینک سے نکلتے ہی راہگیروں پر اس نے ڈالروں کی بارش کردی، لوٹی ہوئی رقم لوگوں پر لٹانے کے بعد جب خالی ہاتھ ہو گیا تو اس شخص نے کافی شاپ میں داخل ہو کر کافی آرڈر کی اور پولیس کا انتظار کرنے لگا، یہاں تک کہ پولیس آئی اور پکڑا گیا. اس شخص کا خیال ہے کہ بنکوں میں پڑی رقم زیادہ تر ان لوگوں کی ہوتی ہے جن کے پاس اپنے اخراجات سے زیادہ پیسہ ہوتا ہے۔ اور ان کو اس پیسے کی ضرورت نہیں ۔ لہذا بنکوں میں پڑا پیسہ غریبوں میں تقسیم ہونا چاہئے، تاکہ وہ بھی سکون کی زندگی بسر کریں۔ سوچنے کی بات یہ ہے کہ امریکہ کا تو چور بھی ہمارے پاکستانی حکمرانوں سے زیادہ عوام پرور اور غریبوں کا ھمدرد نکلا 😃😃 میں اکثر سوچتا ہوں کہ ان کافروں کو پیسے اور مال و دولت کی حرص کیوں نہیں؟؟؟؟ یہ مال جمع کیوں نہیں کرتے؟؟؟ یہ دوسرے ممالک میں جاکر خفیہ اکاونٹس کیوں نہیں بناتے؟؟؟ ایک دن ایک رپورٹ پڑھ رہا تھا کہ سوئٹزرلینڈ کے بینکوں میں (چوری کا پیسہ محفوظ کرنے کے لئے) جو خفیہ اکاونٹس ہیں ان میں 90 فیصد سے زیادہ مسلمان ممالک کے حکمرانوں کے ہیں۔ آخر مسلمان کو پیسے اور مال و دولت کی اتنی حرص کیوں ہے؟؟؟؟؟ جبکہ ہمارے نبی نے تو فرمایا ہے کہ یہ دنیا ایک سرائے ہے۔ اصل زندگی آخرت کی زندگی ہے جو ہمیشہ رہے گی؟ Maik Zahir Talib Awan

##############################
https://web.facebook.com/hanifsamanaa/posts/2584564244954323
آزاد : حنیف سمانا ہر سرمایہ دار نے کچھ رُوبوٹ نما انسان پال رکھے ہوتے ہیں جو چند "رُوپلّیوں" کے عوض اپنا وقت، اپنا دھرم، اپنی آزادی، اپنی آرزوئیں، اپنی مرضی و منشاء سب اُس سرمایہ دار کے پاس گروی رکھ کر اور اُس کے اشارہءِ اٙبرو پر اپنی زندگ گزارتے ہیں۔  اپنے حقوق سے ناواقف یہ زرخرید مخلوق "وفادار" کہلاتی ہے۔  یہ بنتی ہی اُس سرمایہ دار کے لئے ہے۔  یہ پتھر کی طرح اپنی جگہ پر بھاری ہوتی ہے۔  یہ مالک کے حکم کو اللہ کے حکم پر مقدم جانتی ہے۔ مالک کہے دن ہے، تو دن ہے۔ مالک کہے رات ہے، تو رات ہے۔  مالک مہربان ہوا تو اُسے اللہ کو چند سجدے کرنے کی اجازت دیدی۔  یہ مالک کا بڑا پن ہے۔  مالک اور مہربان ہوا تو اُسے اپنا بٙچا ہوا جُھوٹا کھانا  دے دیا۔  یہ بھی مالک کا بڑا پن ہے۔  مالک اور مہربان ہوا تو اُسے اپنی اُترن پہننے کو دیدی۔  یہ بھی مالک کا بڑا پن ہے۔ اور مہربان ہوا تو اُس کے بیمار پڑنے پر دوائی دلادی۔  یہ بھی مالک کا بڑا پن ہے۔ اور مہربان ہوا تو اُس کے مرنے پر کفن دفن کا انتظام کردیا۔ یہ بھی مالک کا بڑا پن ہے۔ غرض یہ کہ وہ مالک کے "اِن" احسانوں کے بوجھ تلے زندگی بِتاتے بتاتے ۔۔ بلکہ یوں کہیئے کہ بُھگتاتے بُھگتاتے قبر تک پہنچ جاتا ہے اور پھر آزاد ہوجاتا ہے۔ " ہم کو آزادی ملی بھی تو کچھ ایسے ناسکؔ، جیسے کمرے سے کوئی صحن میں پنجرہ رکھ دے"

##############################
https://web.facebook.com/hanifsamanaa/posts/2586442124766535
سیاست کے "غیر مقلدین" کا کہنا ہے کہ ایم کیو ایم اور پی ٹی آئی کے درمیان ابھی فی الحال ایک طلاق ہوئی ہے۔ تین نہیں۔ ابھی رجوع کیا جاسکتا ہے۔ (حنیف سمانا)

##############################
https://web.facebook.com/hanifsamanaa/posts/2586391341438280
ایسا لفنگا موسم  ہے ۔۔۔۔   کہ مجھ جیسا شریف  آدمی بھی بہک جائے ۔۔۔۔۔۔  آج تو جی چاہ رہا ہے کہ ۔ ۔ ۔ ۔ ۔  کہ جام اُ ٹھا ہی لوں ۔ ۔ ۔    بوتل کھولوں ۔ ۔ ۔   (18 سال سے کم عمر کے بچے میری وال سے ہٹ جائیں پلیز)  ہاں ۔ ۔  تو میں کہہ رہا تھا کہ  جی چاہ رہا ہے ۔ ۔ ۔  جام اُ ٹھائوں ۔ ۔   بوتل کھولوں ۔ ۔ ۔   بریڈ پر لگائوں اور کھالوں ۔   ( حنیف سمانا )

##############################
https://web.facebook.com/hanifsamanaa/posts/2588728221204592
پاکستان کی تاریخ میں اگر عمران خان ناکام حکمران  ثابت ہوا تو اُس ناکامی کی وجوہات میں عمران خان کی ذاتی کاوشوں سے زیادہ اُس کی ٹیم کے اِن سورمائوں کی حرکتوں کا دخل ہوگا۔ (حنیف سمانا)

##############################
https://web.facebook.com/hanifsamanaa/posts/2587480807996000
کوئی بتلاؤ کہ ہم بتلائیں کیا : حنیف سمانا  رشید بھائی کے تین داماد تھے اور تینوں الگ الگ کھوپڑیوں کے مالک. بڑے داماد کو کرکٹ کا جنون تھا. دنیا کے کسی بھی کونے میں میچ ہو رہا ہو اور کسی بھی چینل پر آرہا ہو. وہ آدھی رات کو اٹھ کر بھی ٹی وی کے سامنے بیٹھے ہوتے. سارا گھر سو رہا ہو پھر بھی وہ ہر گیند پر ہوٹنگ کرتے اور ہر چوکے چھکے پر تالیاں بجاتے. منجھلا داماد اسٹاک ایکسچینج کا کیڑا تھا. اسے سوتے میں بھی شیئرز کے بھاؤ ہی خواب میں آتے تھے . کسی کے جنازے میں بھی جاتا تو لوگ کلمۂ شہادت پکار رہے ہوتے اور وہ ogdcl ....ogdcl پکار رہا ہوتا. سب سے چھوٹے کی چائے کی پتی کی دکان تھی. مگر شوق سیاست کا تھا. وہ ہر وقت سیاسی گفتگو میں ہی مگن رہتا. اسے یہ بھی پتا تھا کہ زرداری کا اگلا قدم کیا ہوگا اور چیف جسٹس اب کیا کرنے والے ہیں. ہاں اگر نہیں جانتا تھا تو بس چائے کی پتی کے بارے میں نہیں جانتا تھا کہ کونسی اچھی ہوتی ہے. اور پھر ان سب کے سامنے بیچارے رشید بھائی...جنکا اوڑھنا بچھونا شاعری اور ادب تھا. ساری زندگی اسی دشت کی سیاحی میں بتائی تھی .  انہیں تو یہ بھی پتہ نہیں تھا کہ کرکٹ کے ایک اوور میں کتنی بال ہوتی ہیں... یا اسٹاک ایکسچینج میں لوگ کیا کرنے جاتے ہیں... یا آجکل ملک کا وزیرِ اعظم کون ہے. ویسے تو ایسا موقع کم ہوتا کے تینوں داماد ایک ساتھ گھر آتے مگر جب کبھی کوئی تقریب یا تہوار ہوتا اور تینوں داماد آئے ہوئے ہوتے تو رشید بھائی کے لئے ان کے ساتھ گفتگو کرنا کافی مشکل ہو جاتا. انکا اپنا پسندیدہ موضوع دامادوں کے اوپر سے گزر جاتا اور دامادوں کی پسند انکے اوپر سے. ویسے رشید بھائی کافی کم گو تھے مگر پچھلی بار ایک داماد نے اپنی بیوی سے شکایت کی کہ تمہارے ابّا گھر بلا کر ہم سے کوئی بات بھی نہیں کرتے. بس چپ چاپ ہمارے جانے کا انتظار کرتے رہتے ہیں. بیچارے رشید بھائی اب چپ بھی نہیں رہ سکتے تھے. اب کی بار گھر پر ایک دعوت کے موقع پر جب تینوں دامادوں کے آنے کا امکان تھا تو رشید بھائی نے سوچا کہ پہلے سے تھوڑا ہوم ورک کر لیا جائے. سب سے پہلے انہوں نے پڑوسی کے چھوٹے بیٹے کو بلایا اور اس سے کرکٹ کے بارے میں تھوڑی سی معلومات لی کہ  آج کل کونسی ٹیم اچھی جا رہی ہے اور پاکستان کا کسی کے ساتھ کوئی میچ چل رہا ہے اور اگر چل رہا ہے تو اس میں ٹیم کی کیا پوزیشن ہے وغیرہ . اس کے بعد انہوں نے ایک دوسرے پڑوسی کو پکڑا اور اس سے اسٹاک ایکسچینج اور شیئرز کی تھوڑی سی معلومات لی. پھر گلی کے نکڑ کے پان والے کے پاس پہنچے اور اس سے سیاست کے بارے میں سوال جواب شروع  کئے . یہ ساری معلومات اپنے حافظے میں اتار کے وہ خوشی خوشی گھر آئے کہ اب کی بار بیٹیوں کو بھی باپ سے کوئی شکایت نہیں ہوگی کہ ابّا انکے شوہروں کو بور کرتا ہے. اب آیا یوم الحساب ...یعنی دعوت والے روز جب  کھانے میں کچھ وقت باقی تھا اور تینوں داماد ڈرائنگ روم میں رشید بھائی کے سامنے صوفہ سیٹ پر براجمان تھے. رشید بھائی نے لے کے ٹی وی آن کر دیا. اتفاق سے اس وقت ٹی وی پر فیض احمد فیض کے داماد اور ماضی کے مشہور اداکار و پروڈیوسر شهیب ہاشمی کا انٹرویو آرہا تھا. رشید بھائی اسے دیکھ کر بہت خوش ہوئے اور ٹی وی طرف اشارہ کرتے ہوئے کہنے لگے. " یہ فیض صاحب کے داماد ہیں" تینوں دامادوں نے پہلے ٹی وی کی طرف دیکھا اور پھر رشید بھائی کی طرف . یکایک منجھلا بول پڑا . "فیض صاحب؟  .....کون؟  آپ کے کوئی رشتے دار ہیں؟" رشید بھائی کو کاٹو تو خون نہ نکلے... انہوں نے تقریبا" دانت پیستے ہوئے کہا. "میں فیض احمد فیض کی بات کر رہا ہوں...  میاں برخوردار!  تم فیض احمد فیض کو نہیں جانتے؟"  اس نے انکار میں سر ہلایا کہ اچانک چھوٹا داماد بول پڑا. "وہ جو نورجہاں کے گانے لکھتا تھا" رشید بھائی نے منجھلے کو چھوڑ کے چھوٹے کو گھورنا شروع کیا. "نورجہاں کے گانے؟" چھوٹے کے جواب دینے سے پہلے سب سے بڑا داماد کفن پھاڑ کر بولا. "ہاں! وہ والا گانا .. مجھ سے پہلے جیسا پیار.. میرے محبوب نہ مانگ" رشید بھائی اپنی جگہ سے تقریبا" کھڑے ہوگئے. " میاں وہ گانا نہیں نظم ہے... اور یوں ہے کہ..  مجھ سے پہلی سی محبت میرے محبوب نہ مانگ "  رشید بھائی نے ٹی وی آف کیا اور کھڑے ہوتے ہوئے کہنے لگے. "میرا خیال ہے... کھانا کھا ہی لیا جائے تو بہتر ہوگا"

##############################
https://web.facebook.com/hanifsamanaa/posts/2591692467574834
آپ یقین کریں گے۔ اورینٹ ایرکنڈیشنڈ والوں نے ابھی ابھی جیو چینل پر AC کا اشتہار دکھایا۔ میں کمبل میں بیٹھا دیکھ رہا ہوں۔ کیا زبردست کُولنگ کرتا ہے یہ اے سی۔ (حنیف سمانا)

##############################
https://web.facebook.com/hanifsamanaa/posts/2591654334245314
بھائی! ایم کیو ایم، قاف لیگ، پگاڑا اور مینگل کی طرح اس حکومت کے خلاف میرے بھی کچھ تحفّظات ہیں۔  مجھے بھی منایا جائے۔  صرف جہانگیر ترین سے مانوں گا۔ ہاں۔ ۔ ۔ ۔ (حنیف سمانا)

##############################
https://www.facebook.com/hanifsamanaa/posts/2632529183491162
فیس بک اور اُس کے مضافات میں چین کے صدر کے مسلمان ہونے کا وقت ہوا چاہتا ہے۔ دیگر سوشل میڈیا کے مبلغین اپنے مقامی وقت کے مطابق دیگر کفار و مشرکین کو مسلمان کریں۔ (یاد رہے کہ اس سے پہلے چاند پر پہلا قدم رکھنے والے نیل آرم اسٹرانگ، پاپ سنگر مائیکل جیکسن اور لیڈی ڈیانا بھی ہمارے سوشل میڈیا کے مبلغین کے ہاتھوں اسلام قبول کرچکے ہیں😅حنیف سمانا)

##############################
https://www.facebook.com/hanifsamanaa/posts/2632529183491162
فیس بک اور اُس کے مضافات میں چین کے صدر کے مسلمان ہونے کا وقت ہوا چاہتا ہے۔ دیگر سوشل میڈیا کے مبلغین اپنے مقامی وقت کے مطابق دیگر کفار و مشرکین کو مسلمان کریں۔ (یاد رہے کہ اس سے پہلے چاند پر پہلا قدم رکھنے والے نیل آرم اسٹرانگ، پاپ سنگر مائیکل جیکسن اور لیڈی ڈیانا بھی ہمارے سوشل میڈیا کے مبلغین کے ہاتھوں اسلام قبول کرچکے ہیں😅حنیف سمانا)

##############################
https://www.facebook.com/hanifsamanaa/posts/2634559386621475
ایک اہم مسئلہ : حنیف سمانا مولانا طارق جمیل صاحب انتہائی محترم ہیں۔ اُن کی جانب سے اور بعض دین سے منسلک دیگر اہلِ علم کی طرف سے کچھ اس قسم کی باتیں سُننے میں آئیں ہیں کہ شریعت عورت پر اُس کے ساس سُسر کی خدمت کی ذمہ داری نہیں ڈالتی اور یہ کہ شوہر کے ماں باپ اُس کی اپنی ذمہ داری ہوتے ہیں اُس کی بیوی کی نہیں وغیرہ۔  اس قسم کے بیانات نے نئی شادی شدہ لڑکیوں کو اپنے گھریلوں فرائض سے عجب سا فرار دیا ہے جو کہ ہمارے ہاں کے جوائنٹ فیملی سسٹم کے لئے انتہائی تکلیف دہ ہے۔ طارق جمیل صاحب تو ٹھہرے  زمیندار آدمی۔۔ یقینا" زمینداروں، جاگیر داروں یا سرمایہ داروں کے گھروں میں بزرگوں کی خدمت کے لئے نوکر، چاکر ہوتے ہیں۔ ماسیاں ہوتی ہیں۔ اگر ان کے گھروں کی خواتین اپنے ساس سسر کا خیال نہیں رکھیں گی تو بھی زیادہ فرق نہیں پڑے گا۔ نوکر چاکر رکھ لیں گے مگر شہری علاقوں کا ایک غریب یا مڈل طبقے کا ملازمت پیشہ یا چھوٹے کاروبار سے وابستہ بندہ جب صبح گھر سے اپنی روزی روٹی کمانے نکلتا ہے تو وہ اپنے بوڑھے اور بیمار ماں باپ کو اپنی بیوی کے حوالے کرکے جاتا ہے۔ ایسے میں کسی نئی شادی شدہ لڑکی کے ذہن میں یہ فتور ڈال دیا جائے کہ اللہ رسول کو کوئی سروکار نہیں کہ تم اپنے ساس سسر کا خیال رکھو یا نہ رکھو۔ اُنہیں وقت پر کھانا یا دوائی دو یا نہ دو۔  تمہاری بلا سے۔۔۔ یہ رویّہ معاشرے میں بے حِسی اور انتہائی ظالمانہ سوچ کو پروان چڑھائے گا۔ گھروں میں ناچاتیاں بڑھ جائیں گی۔ طلاق کے تناسب میں بھی اضافہ ہوگا۔ (طلاق کے تناسب میں ویسے بھی آج کل اضافہ ہورہا ہے اور ایک خبر کے مطابق طلاق شدہ خواتین میں بدقسمتی سے پڑھی لکھی خواتین کی تعداد زیادہ ہے) اس قسم کی سوچ کے فروغ کے بعد معاشرے کا کیا حال ہوگا۔  ہم بچپن سے دیکھتے چلے آرہے ہیں کہ جب شادی کے وقت ماں باپ اپنی بیٹی کو رخصت کرتے تھے تو بیٹی کو یہ نصیحت کرکے رخصت کرتے تھے کہ بیٹا اب تمہارے خاوند کا گھر ہی تمہارا گھر ہے اور اُس کے ماں باپ ہی تمہارے ماں باپ ہیں۔  اُن کی خدمت میں ہی تمہاری نجات ہے۔ اب اچانک کہیں سے یہ آشکار ہوا  ہے کہ یہ ساری باتیں تو اُس جوائنٹ فیملی سسٹم کی ہیں کہ جو ہندو معاشرے سے ہمیں ملا ہے۔ اسلام میں تو اس کا ذکر ہی نہیں۔  مجھے کہنے دیجئے کہ اگر یہ جوائنٹ فیملی سسٹم ہندوں معاشرے سے آیا ہے تو چلو کچھ تو وہاں سے اچھا آیا ہے۔  ساس سُسر کی خدمت کو ہندو جوائنٹ فیملی سسٹم سے جوڑنے والے میرا خیال ہے کہ دینِ حنیف کی صحیح روح سے بھی واقف نہیں۔ جس دین میں والدین کی خدمت ایک عبادت کا درجہ رکھتی ہو اور جہاں والدین کے سامنے اونچی آواز میں بات کرنے کی بھی اجازت نہ ہو۔ اُس دین میں ایک عورت کو یہ کیسے چھوٹ ہو کہ جو رویہ وہ اپنے والدین کے ساتھ نہیں رکھ سکتی وہ اپنے خاوند کے والدین کے ساتھ رکھے۔ اُن کی خدمت اور توجہ میں کوتاہی برتے۔ یہ کسی مولانا کی ذاتی سوچ تو ہوسکتی ہے لیکن اسلام جیسے دینِ فطرت کی منشاء نہیں۔

##############################
https://www.facebook.com/hanifsamanaa/posts/2637386793005401
بحیثیت مجموعی ہماری قوم میں آئیوڈین سے بھی زیادہ حسِ مزاح کی کمی ہے (حنیف سمانا)بحیثیت مجموعی ہماری قوم میں آئیوڈین سے بھی زیادہ حسِ مزاح کی کمی ہے (حنیف سمانا)

##############################
https://www.facebook.com/hanifsamanaa/posts/2635397443204336
کڑوا چلغوزہ : تحریر حنیف سمانا  "آپ  کی تحریروں میں اب وہ مزہ نہیں رہا جو سال بھر پہلے ہوتا تھا ... کیا وجہ ہے؟"  شرف الدین صاحب نے چائے کی چسکی لیتے ہوئے کہا.. میں نے کچھ سوچا اور کہا... "حضور! دراصل سال بھر پہلے میں بیمار تھا اور ڈاکٹرز نے پرہیز کرنے کے لئے کہا تھا... اس زمانے میں سادہ غذا کھاتا تھا... شاید اس وجہ سے تحریروں میں کچھ سوز پیدا ہوگیا ہو... اب پیٹ بھر کے کھاتا ہوں اور سست ہوجاتا ہوں... اسی لئے تحریروں میں بھی آلکسی نظر آتی ہے" شرف الدین صاحب نے چائے کا کپ میز پر رکھتے ہوئے کہا... "شاید آپ ٹھیک کہتے ہیں... دنیا کا بہترین آرٹ... تحریریں... شاعری  ... سب کی سب غربت... ابتلا یا پھر جنگ و جدل کے دور میں ہی تخلیق کی گئی ہیں .... پیٹ بھرے ہوئے لوگ تو صرف اونگھ  ہی سکتے ہیں... جیسے آپ اس وقت اونگھ رہے ہیں" میں اس وقت صوفے پر نیم دراز تھا... ان کی بات سن کر سیدھا ہوکے بیٹھ گیا... سنبھلنے کے بعد میں نے کہا.  آپ صحیح فرمارہے ہیں... پیٹ بھرا ہوا آدمی یا تو فقط اونگھ سکتا ہے... یا پھر کسی دوسرے پر محض تنقید کرسکتا ہے... کوئی تعمیری کام نہیں کرسکتا" انہوں نے میری طرف ایسے دیکھا جیسے کوئی کڑوا چلغوزہ کھا لیا ہو.

##############################
https://www.facebook.com/hanifsamanaa/posts/2638795946197819
میٹھا میٹھا عذاب : حنیف سمانا "تمہیں پتہ ہے حنیف! ایک وقت ایسا بھی تھا کہ جب ہمارے گھر کوئی مہمان آتا تو ہماری بیگم مہمان کو کمرے میں بٹھاکر چائے بننے کے لئے چولہے پر رکھتی اور ساتھ ہی پڑوس کے گھر تک دوڑ لگاتی کہ ذرا چائے کے کپ دینا" ہمارے جان سے پیارے دوست مولوی کو آج پھر اپنا ماضی ستانے لگا۔ "ہمارے گھر میں چائے پینے کے لئے کپ نہیں تھے۔ صبح ناشتے میں ہم سب گھر کے افراد چھوٹی چھوٹی کٹوریوں میں چائے پیتے تھے۔ کوئی مہمان آتا تو پڑوس کے گھر سے کپ منگوائے جاتے تھے" میں نے سر ہلایا۔  "مجھے معلوم ہے" مولوی گویا ہوئے۔ " کپ تو کیا ۔۔ بیٹھنے کے لئے کرسیاں بھی نہیں تھیں۔ جب امّاں بیمار ہوئیں تو میں ڈاکٹر کو بُلا کر لایا۔ گھر میں زمین پر چٙٹائی بِچھی ہوئی تھی۔ اب ڈاکٹر کو چٹائی پر کیسے بِٹھایا جائے۔ بیگم بھاگ کر برابر امین بھائی کے گھر سے کرسی اُٹھا لائیں۔ تب تک ڈاکٹر بیچارہ امّاں کی چار پائی کے پاس کھڑا رہا" مولوی نے لمبی سانس لی۔ پھر کہنے لگے۔ "پورے محلّے میں آٹھ گھر تھے اور ٹی وی صرف رزاق بھائی کے گھر پر تھا۔ کوئی ڈرامہ آتا تو سارے محلّے کی عورتیں اور بچّے رزاق بھائی کے گھر پر دھاوا بولتے۔ رزاق بھائی کا گھر mini سینما کا سا لگتا۔ رزاق بھائی کی بیوی بھی مُوڈی عورت تھی۔ کبھی تو اتنی مہربان ہوتی کہ سب کو گھر میں بِٹھاتی، ڈرامے کے دوران کبھی عورتوں کو چائے پلارہی ہے، بچّوں کو ٹافیاں یا مونگ پھلیاں دے رہی ہے اور کبھی موڈ خراب ہوا تو دروازہ ہی نہیں کھولتی۔ بچّے دروازہ کھٹکھٹاتے تو بیلن لے کے پیچھے بھاگتی۔ "ارے مردودو! تمہارے باپ نے لے کے دیا ہے یہ مُوا ٹی وی جو منہ اُٹھائے صبح شام آجاتے ہو۔ ایک دن نہیں دیکھوگے تو مر جائوگے کیا" مولوی نے رزاق بھائی کی بیوی کی بڑی اچھی نقل اُتاری۔ میں ہنس پڑا۔ مگر چُپ رہا۔ مجھے مولوی کی باتیں سُننے میں مزہ آرہا تھا۔ کبھی کبھی جو مزہ سُننے میں ہوتا ہے وہ بولنے میں کہاں۔  مولوی نے مجھے ہمہ تن گوش دیکھا تو پھر جاری ہوئے۔ "نوسٹیلجیا غربت کے وہ کربناک لمحے بھی گلیمرائز کر  کردیتا ہے۔ جو وقت رو رو کر کاٹا تھا۔ آج اُسے یاد کرکے بھی "سواڈ" آرہا ہے۔ محلّے کی عورتیں اور بچّے تو رزاق بھائی کے گھر ٹی وی دیکھنے جاتے اور ہم مرد پتہ ہے کہاں جاتے تھے ٹی وی دیکھنے؟" میں نے پوچھا۔ " کہاں" کہنے لگے۔ "ہم وہ گلی کے نُکڑ پہ ملباری کا ہوٹل نہیں تھا۔ وہاں ایک بیس انچ کا بلیک اینڈ وائٹ ٹوشیبا ٹی وی رکھا ہوتا تھا۔  اُس میں روحی بانو، خالدہ ریاست اور شہناز شیخ دیکھتے تھے۔ ڈرامے کے لئے مجبوراً ملباری کی سڑی ہوئی چائے بھی پینی پڑتی تھی۔ بغیر کچھ کھائے پئے کسی کو ڈرامہ دیکھنے کے لئے بیٹھنے نہیں دیتا تھا۔ ایک روز تو میں نے جل کر کہا۔ بھائی تو چائے کے دو روپے مجھ سے ویسے ہی لے لے مگر مجھے یہ چائے نہ پِلا۔ تیری چائے سے پیٹ میں ُگڑ گُڑ سی ہوتی ہے۔ ہاہاہاہا" مولوی نے بات ختم کرتے ہوئے قہقہہ لگایا۔ میں بھی ہنسنے لگا۔ میں نے کہا۔ "آج تمہیں پھر ماضی یاد آرہا ہے" کہنے لگے۔ "ہاں یار! وہ ایسے موقع پر تم کیا شعر پڑھتے ہو۔۔۔۔   یادِ ماضی کا۔۔۔۔  اور ہاں اس کا دوسرا مصرع نہ سُنانا۔۔۔  حافظے والا" میں نے ہنستے ہوئے کہا۔ " یادِ ماضی عذاب ہے یارب!  سُنو! دوسرا مصرع کیوں منع کر رہے ہو" کہنے لگے۔ "نہیں دوسرا مصرع بالکل نہیں۔  یادِ ماضی عذاب ضرور ہے۔ مگر میٹھا میٹھا عذاب ۔۔۔  ایسے عذاب کو کھونے کے لئے حافظے کو چھننے کی دعا نہیں کی جاسکتی"

##############################
https://www.facebook.com/hanifsamanaa/posts/2641502375927176
عام آدمی کی سوچ کا انداز اور اُس کے تعصبّات اُس کی اپنی ذات کے گرد گھومتے ہیں مگر لیڈر کی سوچ، اُس کے نسلی، مذہبی، مسلکی اور سیاسی تعصبّات قوموں کی تاریخ پر اثر انداز ہوتے ہیں۔ یہ بات  برصغیر کی تقسیم کے مختلف کرداروں ، گاندھی، نہرو، آزاد اور جناح کو سامنے رکھ کر سمجھئیے یا نہ سمجھ میں آئے تو مودی کا موجودہ کردار دیکھ لیجئے۔ (حنیف سمانا)

##############################
https://web.facebook.com/hanifsamanaa/posts/2578051625605585
پُرانا فرنیچر : حنیف سمانا

##############################
https://web.facebook.com/hanifsamanaa/posts/2573781402699274
یار! تمہاری بیوی بھی کمال کرتی ہے ... جب بھی تمہارا فون ملاؤ ... فون اٹھاتے ہی کہتی ہے،  "اس کال کے لئے آپ کا بیلنس نہ کافی ہے" (حنیف سمانا)

##############################
https://web.facebook.com/hanifsamanaa/posts/2616572865086794
ہمارے دوست، ہمارے بھائی محترم اقبال گورمانی جو ہم پر ہمیشہ ہی مہربان رہتے ہیں۔ اس بار ایک اور مہربانی فرمائی ہے۔ اُنہوں نے تحفتا" محترم عماد بزدار کی کتاب "ملزم جناح حاضر ہو!"  بھجوائی ہے۔ فیس بک پر اکثر اس کتاب کے ذکر کے بعد مجھے اس کتاب کے بارے میں کافی تجسس تھا۔ سو محترم اقبال گورمانی نے دور کردیا۔ اب یہ ویک اینڈ عماد بزدار کی کتاب کے نام۔ ابھی فی الحال کتاب کی وصولی کی رسید دے رہا ہوں۔ کتاب پر اپنی رائے ان شاہء اللہ  پڑھنے کے بعد دوں گا۔  محترم عماد بزدار اور محترم اقبال گورمانی شاد و آباد رہیں۔ حنیف سمانا۔ Iqbal Gurmani Ammad Buzdar

##############################
https://web.facebook.com/hanifsamanaa/posts/2615542301856517
بچّے کی پیدائش پر عورت کی چھٹّی تو سمجھ میں آتی ہے مگر مرد کی تین مہینے کی چھٹّی کس بات کی۔ کیا پاگل واگل ہوگئے ہیں یہ لوگ؟ (حنیف سمانا)

##############################
https://web.facebook.com/hanifsamanaa/posts/2615528261857921
چورن فروش : تحریر حنیف سمانا کے پی کے یا فاٹا کا پختون بھی اُسی طرح مختلف زیادتیوں اور محرومیوں کا شکار ہے جیسا کہ کراچی، حیدرآباد کا کوئی اردو بولنے والا یا جیسا کہ گوادر یا قلات کا کوئی بلوچ یا جیسا کہ جنوبی پنجاب کا کوئی سرائیکی.  پورے ملک میں اپنے حقوق سے محرومیت اور قانون نافذ کرنے والے اداروں کی طرف سے زیادتیوں کی شکایتیں سانجھی ہیں. کسی کو کوئی لسانی، علاقائی، مسلکی یا فرقہ وارانہ انفرادی فوقیت حاصل نہیں. ماڈل ٹاؤن میں پنجابی پولیس کے ہاتھوں 12 پنجابیوں کا قتل بھی یاد رکھئیے.  یہ حرکتیں دانستہ کسی پلاننگ کے تحت نہیں ہورہیں. اس لئے سوشل میڈیا پر یہ قوم پرستی کا چورن بیچنا بند کریں. اگر کچھ بیچنا ہی ہے تو اسلامی شہد بیچیں. اور ہاں... آپ پہلے نہیں جو یہ stuff بیچ رہے ہیں.. اسفندیار، اچکزئی اور اِن سے پہلے اجمل خٹک، ولی خان، مینگل، بگٹی، مری، جی ایم سید... یہ سبھی اس کے ہول سیلر تھے. کے پی کے کی غیور عوام نے اُن کی دکانداری فیل کرکے دینی جماعتوں کو کامیاب کیا. سندھ کے لوگوں نے وفاقی جماعت پیپلز پارٹی کو کامیابی عطا کی، بلوچ بھی وقتا فوقتاً انہیں مسترد کرتے رہے. مجھے یاد ہے ضیاء الحق سے کسی صحافی نے پوچھا کہ ولی خان پاکستان توڑنے کی بات کرتا ہے. آپ کوئی ایکشن نہیں لیتے. تو ضیاء الحق نے ہنستے ہوئے کہا تھا کہ ولی خان کی سنتا کون ہے. اُس کے اپنے علاقے کے کونسلر کا تعلق  جماعت اسلامی سے ہے. قوم پرست چاہے بلوچستان کا ہو یا سندھ کا یا کے پی کے کا... 70 سال سے وفاق کو بلیک میل کرکے اپنا ہی گھر بھرتا رہا ہے. اس ملک کے غریب لوگوں کی قسمتوں سے کھلواڑ ہمیشہ اُسی کے علاقے کے جاگیر، سردار، خان، وڈیرے، چوہدری اور سرمایہ دار نے کیا ہے. انگریزوں کے جانے کے بعد باہر سے لوٹنے کوئی نہیں آیا. جب بھی غریبوں نے تیر کھاکے کمیں گاہ کی طرف دیکھا تو اپنے ہی کسی لیڈر کو پایا ہے. لہذا وہ چورن فروش جو دوبارہ بھائی کو بھائی سے لڑا کے اور بین الاقوامی استعمار کے اشارے پہ پاکستان کو شام بناکے اپنا جہنم بھرنا چاہتے ہیں. وہ سُن لیں... پاکستان کو متحد رکھنے والی بائنڈنگ فورس کا نام ہے " محمد" صلی اللہ علیہ و سلم کا نام ِ گرامی... یہ نام 22 کروڑ لوگوں کے سینے میں جب تک دھڑکتا رہے گا. پاکستان پر آنچ نہیں آئے گی. ان شاء اللہ.

##############################
https://web.facebook.com/hanifsamanaa/posts/1967945336616220
ٹی وی اور فلم کے معروف اداکار طلعت اقبال اور ہمارے پیارے دوست پرویز خان نے جنرل مینیجر پاکستان ٹیلی ویژن جناب محمد امین میمن کی خدمت میں میری کتاب "کتاب چہرہ" پیش کی۔ جناب امین میمن صاحب نے اس کتاب کو شرفِ قبولیت بخشا۔ میں اُن کا ممنون ہوں۔ جناب طلعت اقبال اور جناب پرویز خان کی محبتوں کا میں پہلے ہی مقروض ہوں۔ اللہ کریم انہیں شاد و آباد رکھے آمین۔ ( حنیف سمانا ) Talat Iqbal Pervez Khan

##############################
https://web.facebook.com/hanifsamanaa/posts/2614693451941402
ٹی وی اور فلم کے معروف اداکار طلعت اقبال اور ہمارے پیارے دوست پرویز خان نے جنرل مینیجر پاکستان ٹیلی ویژن جناب محمد امین میمن کی خدمت میں میری کتاب "کتاب چہرہ" پ...یش کی۔ جناب امین میمن صاحب نے اس کتاب کو شرفِ قبولیت بخشا۔ میں اُن کا ممنون ہوں۔ جناب طلعت اقبال اور جناب پرویز خان کی محبتوں کا میں پہلے ہی مقروض ہوں۔ اللہ کریم انہیں شاد و آباد رکھے آمین۔ ( حنیف سمانا ) Talat Iqbal Pervez Khan See more

##############################
https://web.facebook.com/hanifsamanaa/posts/2613612562049491
بوریت : حنیف سمانا نظم میرے معاملات میں لا، ضبط میرے تخیٌلات میں لا،  بور کرتے ہیں صبح و شام تیرے، کوئی تبدیلی کائینات میں لا.

##############################
https://web.facebook.com/hanifsamanaa/posts/2612780615466019
مرسوں مرسوں چائے نہ ڈیسوں : حنیف سمانا  فیس بک نے میلوں دُور کے لوگوں کو بہت قریب کر دیا ہے اور قریب کے لوگوں کو میلوں دُور. رات کے دوبجے جب آنکھیں نیند سے بوجھل ہونے لگیں اور ہاتھ کی بورڈ پر چلتے چلتے تھک گئے تو میں نے فیس بک بند کیا. بیگم اور بیٹا سوچکے تھے. صبح فجر پہ بیگم سے علیک سلیک ہوئی. بیچاری اچھی خاتون ہیں. نماز کے بعد میں نے دوبارہ فیس بک کھولا. وہ ابھی جاء نماز پہ بیٹھی تسبیح کے دانے گھما رہی تھیں. میں نے آواز لگائی . "چائے مل جائے گی؟" بیگم نے اچانک سندھی قوم پرستوں والا رویہ اپنایا. مرسوں مرسوں چائے نہ ڈیسوں والا. کہنے لگیں. "اپنے فرینڈز اور فالوورز سے کہیں... وہ چاۓ دیں گے" مجھے بھی غصّہ آگیا. "یہ آپ ہر تھوڑے دن بعد قوم پرستوں کی طرح احساسِ محرومی کا رونا لے کے بیٹھ جاتی ہیں" بیگم بھی موڈ میں تھیں. "وفاق بھی تو اپنی اداؤں پہ غور کرے سمانا صاحب... ہم اگر عرض کریں گے تو شکایت ہوگی.... ساری توجہ پنجاب پہ... بلکہ لاہور پہ ہے " میں نے کہا۔ "بھئی آپ کو کس چیز کی کمی ہے ... ہر چیز تو وقت پہ مل جاتی ہے.. بلاوجہ شکایت" جواب ملا. " توجہ سمانا صاحب توجہ.... آپ گھر میں آتے ہی فیس بک کے لیے ہیں ...  صبح فیس بک...  شام فیس بک...  نہ بیٹے سے کوئی بات چیت .. نہ مجھ سے... ہر وقت اپنی چہیتیوں کے ساتھ مصروف رہتے ہیں" "کیا چہیتیاں ؟"  میری چینخ نکل گئی۔ " یہ رعایت اللہ فاروقی، یہ قاری حنیف ڈار، یہ قادر غوری، یہ سبوخ سید، یہ فیض اللہ خان ، یہ یوسف ثانی، یہ اختر عمر .... یہ میری چہیتیاں ہیں.. لمبی لمبی داڑھی مونچھوں والی چہیتیاں؟  ان میں سے بہت سی کے سر میں تو بال بھی نہیں " بیگم نے بھی ٹون بدلی. "مجھے کیا پتہ..  ان میں سے کتنے مرد ہیں...  اور کتنی عورتیں جو جعلی آئی ڈی سے آپ سے رابطے میں ہیں... خاص طور پہ مجھے یدِ بیضا اور لالہ صحرائی پہ شک ہے.....  ویسے بھی رات کے دو بجے تک ان داڑھی مونچھوں والوں کے لیے کون بیٹھتا ہوگا کمپیوٹر پر .... اور ویسے بھی مُلّا جلدی سوجاتے ہیں.. یقینا" یہ تو کوئی اور چکر لگ رہا ہے  " میں نے صفائی پیش کرتے ہوئے کہا. "خدا کو مانو بیگم! آج کل کے مولوی بھی اب پہلے جیسے نہیں رہے عشاء پڑھ کے سوجانے والے... رات کو دیر گئے میری طرح کمپیوٹر پر بیٹھے ہوتے ہیں.. اور صبح فجر میں پھر حاضر... نجانے کب سوتے ہیں... بہرحال ... آپ ناشتہ بناؤ... آج سے ہم بھی مولویوں کو کم ٹائم دیں گے.. اور آپ کو زیادہ... یہ ہمارا وعدہ ہے" بیگم نے نریندر مودی جیسا منہ بنایا. "ہونہہ... آپ کے وعدے نواز شریف جیسے"  یہ کہنے کے بعد وہ شعر گنگناتے ہوئے کچن کی طرف گئیں۔ "تیرے وعدے پر جئے ہم کہ یہ جان جھوٹ جانا، کہ خوشی سے مر نہ جاتے اگر اعتبار ہوتا"  2015 مئی

##############################
https://web.facebook.com/hanifsamanaa/posts/2611914232219324
خلیل الرحمان قمر نے دانش کو " نظریہء ضرورت" کے تحت مرواکے اپنی کھال بچالی۔ اگر دانش کو مہوش سے ملایا جاتا تو مولوی جینے نہیں دیتے کہ طلاق شدہ واپس کیسے آئی اور ٹیچر سے ملایا جاتا تو لبرل کہتے کہ بیچاری مہوش سے غلطی ہوگئی تھی۔ اتنی معافیاں مانگیں اُسے معاف نہیں کیا گیا۔ کیا مرد ایسی غلطیاں نہیں کرتے۔ قمر کو مرد ہونے کا طعنہ دیا جاتا۔  قمر نے جماعتِ اسلامی اور موم بتّی مافیا۔۔ دونوں کو ایک ایک مظاہرے سے محروم کردیا۔  (حنیف سمانا)

##############################
https://web.facebook.com/hanifsamanaa/posts/2630642583679822
مفادات کی جنگ : حنیف سمانا  سیاست کی جنگ  مفادات کی جنگ  میڈیا کی جنگ مفادات کی جنگ فرقوں اور مسلک کی جنگ  مفادات کی جنگ  اختیارات کی جنگ مفادات کی جنگ۔ اے حنیف سمانا! پیارے تو کیوں یہ سب دیکھ کے جذباتی ہوجاتا ہے؟ کچھ نہیں بدلنے کا ...  یہ جنگیں ایسے ہی چلتی رہیں گی. ہر آدمی ، ہر ادارہ ، ہر گروہ اپنے مفادات کے لئے لڑ رہا ہے۔ مفادات کا جھگڑا قبر تک ساتھ چلتا ہے۔  دیکھ ان ساری جنگوں کو سمجھنا ہو تو صرف یہ دیکھ یہ گلی کا آوارہ کتا  یہ کندھے پر بڑا سا تھیلا لٹکائے کچرہ چننے والے افغانی بچے پر ہی کیوں بھونکتا ہے . کسی اور پر کیوں نہیں  چونکہ دونوں کا مفاد اسی کچرے سے وابستہ ہے۔  ایک کو یہیں سے ہڈی ملتی ہے ۔۔ اور دوسرے کو روزی۔

##############################
https://web.facebook.com/hanifsamanaa/posts/2629732827104131
عطا کرنے والے والے بنیں، وصول کرنے والے ہر گز نہیں

##############################
https://web.facebook.com/hanifsamanaa/posts/2629577223786358
زخموں پر سوڈیم کلورائیڈ : حنیف سمانا  میری ایک پوسٹ پر نوشین روز نے فرمایا... "آپ کی بات سمجھنے کی ضرورت ہی نہیں... اچھی ہی ہوگی" میرا جواب :  نوشین روز بی بی! بڑی نوازش ... ہم اپنے بھائی اختر عمر کی سائنسی پوسٹ پر بھی یہی سوچ کے لائک کر دیتے ہیں کہ بھائی نے لکھا ہے تو ٹھیک ہی لکھا ہوگا..ورنہ ہمیں کیا پتہ کہ سوڈیم کلورائیڈ کیا بلا ہوتی ہے... اور لوگ اسے ہمارے زخموں پر کیوں چھڑکتے ہیں. (فروری 2014 کی تحریر )  Akhtar Umar

##############################
https://web.facebook.com/hanifsamanaa/posts/2627923560618391
ایک جدید تحقیق نے ثابت کیا ہے کہ فروری کے مہینے میں مسلمانوں سے سال کے دیگر مہینوں کے مقابلے میں کم گناہ سرزد ہوتے ہیں۔ (حنیف سمانا)

##############################
https://web.facebook.com/hanifsamanaa/posts/2626741734069907
وہابی کہیں کی : تحریر حنیف سمانا چار پانچ راتیں بیماری کے باعث سو نہ پایا ہفتے کی رات آئی۔ سوچا جلدی سو جائیں گے اور صبح بھی چھٹی ہے دیر سے اٹھیں گے۔ چار پانچ راتوں کی نیند کور ہوگی۔ شاید پھر عمران بُرا لگنے لگے۔ مگر اللہ تعالی کو کچھ اور ہی منظور تھا۔ رات کوئی بارہ ساڑھے بارہ سونے کا ارادہ کیا ہلکی ہلکی طبلے اور ڈھول کی تھاپ نے بے چین کردیا۔ یا الہی یہ کیا ماجرہ ہے۔ میں تو مفتی قوی جیسے شوق بھی نہیں رکھتا پھر یہ آوازیں۔۔۔۔ معلوم ہوا کہ ہمارے گھر کے سامنے کے ایک بنگلے کی چھت پر روح پرور محفلِ سماع منعقد کی جارہی ہے اور قوال حضرات اپنا طبلہ ڈھول اور دوسرے آلاتِ سمع خراشی درست فرمارہے ہیں۔ تھوڑی دیر بعد باقاعدہ حملہ شروع ہوا۔ ہرچند کے سردی کے باعث دروازے کھڑکیاں بند تھیں مگر فیوض وبرکات اپنا راستہ خود ڈھونڈ لیتی ہیں۔ سو کافی دیر بستر میں لیٹے لیٹے ہی مستفید ہوتے رہے۔ کچھ حمدیہ کلام، کچھ نعتیہ کلام ۔۔۔ بستر میں کروٹ بدلتے بدلتے سنتے رہے۔ بیگم کا شاید کمبل سائونڈ پروف تھا یا پھر سماعت کا کوئی مسئلہ ۔۔۔ اُسے نیند آگئی۔ میں تو ہر مصرع کا جواب بھی دیتا رہا اور داد بھی۔ کیا خوبصورت حمدیہ کلام۔ " قسمت میں میری چین سے جینا لکھ دے" میں نے کہا "آمین ۔۔۔ اور اس محلے والوں کی قسمت میں بھی  چین سے سونا لکھ دے" "ڈوبے نہ کبھی میرا سفینہ لکھ دے" میں نے کہا۔ " ویسے دیکھ بھال کر بیٹھنا ۔۔خاص طور پر یہ جو کیماڑی سے منوڑا جو لانچیں چلتی ہیں۔ اُس میں ضرورت سے زیادہ مسافر بٹھا دیتے ہیں۔ اس سے پہلے بھی ایک عورت چلّا رہی تھی۔ " اے مولا علی اے شیرِ خدا! میری کشتی پار لگا دینا، میری کشتی پار لگا دینا" میں نے پوچھا تُو بیٹھی کیوں؟ جب کشتی چلانے نہیں آتی تھی" قوال آگے بڑھے۔ " جنت بھی گوارا ہے مگر میرے لئے، اے کاتبِ تقدیر مدینہ لکھ دے" میں نے زور سے آمین کہا۔ " یہ قوال ویسے بھی جنت میں زیادہ انٹریسٹیڈ نہیں ۔۔ خود ہی کہہ رہا ہے۔ اسے مدینے بھجوادے ۔ اس کا بھی اقامہ لگوادے میرے مالک۔ تاکہ ہم چین سے سو سکیں۔ جب تو نواز شریف کا، خواجہ آصف اور شرجیل میمن کا اقامہ لگواسکتا ہے تو اس کا کیوں نہیں۔ قوالیاں جاری رہیں۔ میں جھومتا رہا۔ رات تین بجے جب وہ قوالی شروع ہوئی۔ " میرا پیا گھر آیا ۔ او لاڈلی" تو سن کے مجھے حال آنا شروع ہوئی ۔ میں نے کمبل اٹھاکے دور پھینکا اور بستر سے نکل کر کھڑکی کھول دی۔  روحانی محفل کا شور بمع ایک ٹھنڈی ہوا کے جھونکے کے کمرے میں داخل ہوا۔ بیگم کا سائونڈ پروف سسٹم بھی تباہ و برباد ہوگیا اور وہ ہڑبڑا کے اٹھ گئیں۔ " ارے ارے یہ کھڑکی کیوں کھولی ہے۔ اتنی ٹھنڈ اور یہ اتنا شور" بیگم چلّائیں۔ میں نے کھڑکی کے پاس کھڑے کھڑے جھومتے ہوئے اور رومال سے ناک پونچھتے ہوئے جواب دیا۔  " اللہ کے درویشوں کو، صوفیوں کو سردی نہیں لگتی۔ سردی لگتی ہوگی تم جیسے دیوبندیوں کو، وہابیوں کو۔۔۔ اور جسے آپ شور کہہ رہی ہیں ۔ یہ شور نہیں ۔ یہ روحانی آوازیں ہیں۔ یہ نجات کا ذریعہ ہیں لیکن تم کم عقل کیا جانو روحانیت کو ۔۔۔ میرا پیا گھر آیا او لاڈلی ۔۔ میرا پیا گھر آیا ۔ سانو اللہ ملایا ۔۔۔۔۔۔۔ " بیگم نے وہی وہابیوں والی حرکت کی۔ " خدا کے لئے کھڑکی بند کردیں۔ مجھے سونے دیں۔ مجھے صبح فجر پڑھنے کے لئے بھی اٹھنا ہے اور بیٹے کے بی کام کے پیپر چل رہے ہیں۔ ابھی تیاری کرتے کرتے تھک کے سویا ہے۔ آپ کی روحانیت آپ کو مبارک ۔۔ کل دن میں یو ٹیوب پر قوالیاں دیکھ لیجئے گا۔ ابھی تو کھڑکی بند کردیں پلیز" میں نے مجبورا" کھڑکی بند کی اور بڑبڑاتے ہوئے بستر میں واپس گیا۔ " کیا پتہ اس محفلِ سماع کی برکتوں سے میری جنت پکی ہوجاتی۔ مجھے جنت سے محروم کردیا۔ وہابی کہیں کی!"

##############################
https://web.facebook.com/hanifsamanaa/posts/2625845854159495
دین و دنیا میں فلاح کے لئے لازم ہے کہ آدمی کی عقل نہ دل کے طابع ہو اور نہ ہی دل پر حاوی بلکہ اِن دونوں میں میل ملاپ، ہم آہنگی اور دوستانہ مراسم ہونے چاہئیں ۔۔۔۔۔۔۔۔۔۔۔۔۔۔ اور یہ جب ہی ممکن ہے کہ دینی اور دنیاوی دونوں علوم کو عزیزِ جاں رکھا جائے۔ ( حنیف سمانا )

##############################
https://web.facebook.com/hanifsamanaa/posts/2624802410930506
حلوائی کی دکان پر نانا جی کا فاتحہ : حنیف سمانا  حسیب خان چوکیدار نے مجھ سے کہا۔ " حنیف بھائی!  آپ کا بات کا مطلب تو یہ ہے کہ پچھلے سال ہمارے سیٹھ صاحب نے جو  حج کیا تھا اُس میں چالیس ہزار روپے کا حصہ تو ہم غریبوں نے بھی دیا تھا" میں نے ہنستے ہوئے کہا۔ "صرف تمہارا ہی نہیں وہ جو جمعدار موہن لال ہے نا ۔۔۔ اُس کا بھی حصہ تھا۔ اور وہ عیسائی کلرک ہے نا ولیم ۔۔۔ اُس کا بھی حصہ تھا۔ چونکہ وہ  بھی مختلف معاملات میں حکومت کو ٹیکس دیتا ہے۔ موبائل میں کارڈ ڈالنے پر پچھلے سال ٹیکس تھا۔ پٹرول پر، بجلی اور گیس کے بلوں پر ٹیکس جاتا ہے۔ مختلف چیزوں صابن سرف وغیرہ پر سیلز ٹیکس دیا جاتا ہے۔ یہ سارے ٹیکسیس لے کر ۔۔  پھر سود پر غیر ملکی قرضہ لے کر اور پھر جب یہ شرابیں شرابوں سے ملتی ہیں تو اس میں سے بجٹ بنایا جاتا ہے۔  یہ رقم غیر ملکی قرضوں کی ادائیگی کے لئے ۔۔  یہ حکومت کے اخراجات کے لئے ۔  یہ دفاع کے لئے ۔  یہ صحت کے لئے ۔۔۔۔  اور یہ ۔۔ حج پر سبسیڈی کے لئے"۔ جملے کا آخری حصہ میں نے دھیمی آواز میں کہا۔ حسیب خان چوکیدار کا منہ کھلے کا کھلا رہ گیا۔ "کیا موہن لال اور ولیم کا پیسہ بھی؟"

##############################
https://web.facebook.com/hanifsamanaa/posts/2623583024385778
زیادہ تر پریشانیاں سوچنے سمجھنے والوں کے مقدر میں ہی ہوتی ہیں۔ باقی تو سب خوش ہی رہتے ہیں۔ (حنیف سمانا)

##############################
https://web.facebook.com/hanifsamanaa/posts/2597235070353907
ساٹھ ستر سال : حنیف سمانا  مالک ! کم عقل ہوں ۔۔ اپنی عقل کے حساب سے ہی سوچتا ہوں ۔ تیری مصلحت تُو جانے ۔  یہ ہزاروں نوری سالوں پر محیط کہکشائوں کی تخلیق کا مقصد سمجھ نہیں آیا ۔۔  جبکہ ہم انسانوں کو محدود پرواز ملی اور اس سے بھی محدود وقت ۔۔۔ یہی کوئی ساٹھ ستر سال ۔    اس مختصر وقت میں ہم کیا کیا کریں ۔۔  تیری کائنات کی تسخیر کریں کہ گھر میں پانی نہیں  آرہا ۔۔۔ پہلے اُس کا انتظام کریں ۔  ایک طلاق اور تین طلاق کا مسئلہ حل کریں ۔۔ یا نبی حاضر اور نبی غائب کا فیصلہ کریں ۔  پاناما کا جھگڑا نمٹائیں یا ایان علی کی منی لانڈرنگ پر آنسو بہائیں. ایران اور سعودی عرب میں کون صحیح ہے اور کون غلط ۔۔۔ ابھی تو اس پر بھی غور کرنا ہے اور ایک طرف بھارت کشمیر نہیں چھوڑ رہا ۔۔۔ اُس سے بھی جہاد کرنا ہے ۔  ابھی بیوی کا فون آیا ہے ۔۔ اُس نے ایک پائو دہی منگوائی ہے ۔۔ وہ بھی لے کے جانی ہے ۔  فیس بک پر بھی پوسٹ ڈالنی ہے ۔۔  آدمی کیا کیا کرے آخر ۔۔  مالک ! ساٹھ ستر سال تو بہت کم ہیں اِن سارے کاموں کے لیے ۔ "  باغِ بہشت سے مجھے حکمِ سفر دیا تھا کیوں    کارِ جہاں دراز ہے ۔ اب میرا انتظار کر " July 2017

##############################
https://web.facebook.com/hanifsamanaa/posts/2595167247227356
مُرشد تُو تصوّف اپنے واوڈا کو پڑھا، ہمیں بس تُو آٹا سستا کرکے دکھا، (حنیف سمانا)

##############################
https://web.facebook.com/hanifsamanaa/posts/2595127630564651
ایک سال پہلے کی میرے پیارے دوست ظفرجی کی پوسٹ

##############################
https://web.facebook.com/hanifsamanaa/posts/2594722243938523
تصوّف ۔۔۔۔  ایک اور ٹرک کی بتّی ۔۔۔ یہ بندہ جو کام کرنے کے ہیں اُس کے علاوہ سب کر رہا ہے۔ (حنیف سمانا)

##############################
https://web.facebook.com/hanifsamanaa/posts/2593947127349368
اچھی دنیا : حنیف سمانا  ہر آدمی کے اندر اُس کے اپنے کچھ پالے پوسے تعصّبات ہوتے ہیں ۔۔۔   مذہبی، مسلکی ، لسّانی ، علاقائی ، رنگ ونسل کے وغیرہ ۔۔۔ یہی تعصّبات کبھی تو اُس میں  احساسِ برتری جگاتے ہیں اور کبھی دوسروں سے نفرت ۔ یہی تعصّبات اس کے اندر کے انسان کو مار کے  ایک وحشی کو جگاتے ہیں ۔ یہ دنیا آج فتنہ و فساد کی آماجگاہ بن گئی ہے اس کی یہی وجہ ہے ۔  ہمیں انسانوں میں انسانیت کو زندہ رکھنا ہے ۔۔۔ اخلاق سے ، کردار سے ، میٹھی زبان سے۔۔۔ ہمیں اپنی اولادوں کے لئے ایک اچھی دنیا چھوڑ کے جانی ہے ۔ ایک ایسی دنیا جو آج کی دنیا سے بہتر ہو۔

##############################
https://web.facebook.com/hanifsamanaa/posts/2622711287806285
ماں : حنیف سمانا ہمارے جان سے پیارے دوست "مولوی" جب سے50  انچ کا LCD tv خرید کر لائے ہیں، تب سے ان کے گھر لوگوں کا آنا جانا زیادہ ہو گیا ہے. محلے کا کوئی فرد ایسا نہیں جس نے اب تک ٹی وی کی زیارت نہ کی ہو. ہر بچے اور بڑے کو مولوی خود ہاتھ پکڑ کر اپنے گھر لے جاتے ہیں اور ٹی وی دکھا کر اور اس کی خوبیوں پر تفصیلی روشنی ڈال کر اور جاپانیوں کی شان میں قصیدے سُنا سُنا کر پھر اسے جانے دیتے ہیں. حد تو یہ ہے کہ محلے میں اگر کسی کے گھر آگ بھی لگ جائے اور وہ ان کے گھر فائر بریگیڈ کو فون کرنے بھی آئے تو پہلے مولوی کے ٹی وی کی زیارت اس پر واجب ہے، بعد میں فون. آج شام جب ہم مولوی کے گھر کے قریب سے گزر رہے تھے کہ اچانک انہوں نے آ دبوچا. "یار! تم کیسے دوست ہو . دوست کی خوشی میں بھی شریک نہیں ہوتے"  مولوی نے شکوے کے انداز میں کہا. "خوشی؟"  میں نے حیرت سے ان کی طرف دیکھا. " ابھی 6 مہینے پہلے تو تمہارے ہاں بچے کی ولادت ہوئی ہے" "ارے وہ خوشی نہیں یار!" مولوی اچھل پڑے... "میں نے نیا ٹی وی لیا ہے" "اوہو... مبارکاں بھئی... مبارکاں..." میں نے ہنستے ہوئے کہا. وہ میرا ہاتھ پکڑ کے گھر کے اندر لے گئے.میں نے ٹیوی دیکھا. "بہت خوب... لاجواب" میں نے کہا. "مگر یار ... یہ تمہارے اس چھوٹے کمرے اور قلیل تنخواہ کے حساب سے کچھ زیادہ بڑا نہیں؟" مولوی نے مجھے ایسے گھورا جیسے فضل الرحمن عمران خان کو دیکھ رہے ہوں. "ارے ارے... میں تو مذاق کر رہا تھا"  میں نے ہنستے ہوئے کہا. "آؤ.... بیٹھو... تمہاری پسندیدہ فلم شکتی آ رہی ہے ... امیتابھ بچن اور دلیپ کمار کی" مولوی نے صوفے پر مجھے بٹھاتے ہوئے کہا. میں ان کے برابر میں بیٹھ گیا. اب مولوی نے جاپانیوں کی تعریف شروع کردی. "واہ صاحب! کیا چیز بنائی ہے... دیکھو... یہ امیتابھ کی ماں جو راکھی ہے نا .... اس کے سر میں اگر جوں بھی چل رہی ہوگی، تو وہ بھی اس ٹی وی پر نظر آئے گی" مجھے ان کے جملے پر ہنسی آئی. "اچھا تو تم نے راکھی کی جوئیں دیکھنے کے لئے اتنی بڑی رقم خرچ کرکے ٹی وی لیا ہے؟"  میں نے کہا. مولوی بولے. "میں مذاق نہیں کر رہا. اس lcd میں تو تم "ایک دن جیو کے ساتھ" کے سہیل وڑائچ کو بھی دیکھو گے تو وہ بھی تمہیں ہیرو نظر آئے گا..ہا ہا ہا ہا " میں کچھ کہنے ہی والا تھا کہ مولوی نے فلم دیکھتے دیکھتے اچانک مجھے چپ رہنے کا اشارہ کیا. دراصل فلم میں دلیپ کمار، امیتابھ بچن اور راکھی کے درمیان ایک جذباتی سین چل رہا تھا. مولوی اس سین کو دیکھتے دیکھتے چھوٹے بچوں کی طرح اس میں گم ہو گئے. میں حیرت سے مولوی طرف دیکھتا رہا مگر وہ اس منظر میں اس قدر کھوئے تھے کہ انھیں معلوم ہی نہیں تھا کہ میں انھیں دیکھ رہا ہوں. سین کچھ یوں تھا کہ دلیپ کمار جو فلم میں ایک فرض شناس پولیس افسر تھے. راکھی ان کی بیگم تھیں اور امیتابھ انکا آوارہ بیٹا جو مجرموں کے کسی گینگ میں شامل ہو جاتا ہے. باپ بیٹے کو ڈانٹ رہا ہے مگر ماں دونوں کے درمیان میں آجاتی ہے اور پھر بیٹے کا ساتھ دیتی ہے. حالانکہ اسے پتہ ہے کہ اسکا شوہر صحیح ہے اور بیٹا غلط مگر ماں تو پھر ماں ہے نا۔ میں نے مولوی کی طرف دیکھا تو ان کی آنکھیں بھیگ چکی تھیں. میں نے کہا. "تمہیں کیا ہوا؟" آنکھیں پونچھتے ہوئے بولے "کچھ نہیں یار! بس ماں یاد آ گئی . اسی طرح ہمارے والد ہمیں کسی بات پر ڈانٹتے تھے  اور ہماری ماں بھی اسی طرح ڈھال بنکر درمیان میں کھڑی ہو جاتی تھیں" مولوی کی آواز بھر آئی. مجھے یاد آیا کہ ابھی سال بھر پہلے ہی انکی والدہ کا انتقال ہوا ہے. میں نے ان کے کندھے پر ہاتھ رکھا اور تھپکی دی. "بُری بات مولوی.... یہ کیا... تم مرد آدمی ہو اور رو رہے ہو" میں نے کہا. "نہیں یار! بس ایسے ہی جی بھر آیا."  مولوی نے رومال سے آنکھیں پونچھیں. میں نے انکا ہاتھ اپنے ہاتھ میں لیا اور اسے تھپکی دی. وہ دیر تک اپنی ماں کی باتیں کرتے رہے اور انکی آنکھوں سے پانی بھی بہتا رہا. پھر میں نے سوچا کہ اب ان کی توجہ اس موضوع سے ہٹائی جائے. "ویسے مولوی ! یہ تم نے صحیح کہا کے جاپانی بھی کیا کیا چیزیں بناتے رہتے ہیں جب کے ہم صرف ایک دوسرے کو بیوقوف بناتے ہیں" کہنے لگے۔ " ہاں یار! جاپانی کیا کیا بناتے رہتے ہیں............... بس ایک ماں نہیں بنا سکے" اس کے بعد انہوں نے پھوٹ پھوٹ کے رونا شروع کیا. میں نے انھیں گلے لگا لیا.

##############################
https://web.facebook.com/hanifsamanaa/posts/2622206851190062
آئیے اپنے ملازموں کو آج 31 تاریخ کو تنخواہ دے کر سرپرائز دیتے ہیں۔ (حنیف سمانا)

##############################
https://web.facebook.com/hanifsamanaa/posts/2622057414538339
شاہزیب خانزادہ کو بھی بھیجو۔ وہ بھی بڑا محنتی بچّہ ہے۔ اکیلا پوری نون لیگ کے برابر کام کرتا ہے۔

##############################
https://web.facebook.com/hanifsamanaa/posts/2621616797915734
کس قدر حسِ مزاح sense of humour سے محروم ہیں ہم لوگ۔ عام آدمی تو عام آدمی، بڑے بڑے دانشور، سوشل میڈیا پر سنجیدہ لکھنے والے اور نیوز چینلز کے اینکرز۔۔۔۔ سب کے سب عمران خان کے حوروں کے بارے میں دئے گئے ایک مزاحیہ بیان پر سنجیدہ تبصرے فرماکر قابلیت جھاڑ رہے ہیں۔ اِن کے نزدیک حکمران فرعون جیسی شکل والا ہونا چاہیئے۔ نا کبھی ہنستا ہو، نہ مسکراتا ہو۔ ہر وقت اُس کی گردن میں سریا ہو۔ عوام کو کیڑے مکوڑے سمجھتا ہو۔ جیب سے پرچی نکالے۔ جو اُسے لکھ کر دیا گیا ہے وہ پڑھے اور چلا جائے۔ آخر حکمران کو کیا حق ہے کہ وہ عوام کو اپنے لیول کا سمجھ کر اُن سے ہنسی مذاق شئیر کرے۔ یہ حسِ مزاح تو صرف مغربی لیڈروں کو مبارک۔ ہم تو عالم پناہ ہیں۔ (حنیف سمانا)

##############################
https://web.facebook.com/hanifsamanaa/posts/2620759961334751
پی جے انس نے اطلاع دی ہے کہ کسی نے میری تحریر کو ٹویٹر پر بغیر نام کے کاپی کیا ہے۔ اللہ اُسے خوش رکھے۔ بھائی پی جے انس وزیرِاعظم نے کہا ہے نا کہ گھبرانا نہیں ہے۔ ایسا ہوتا ہے۔  ملائیشیا کے مہاتیر محمد کے ساتھ بھی ایسا ہی ہوا تھا اُس کی تحریریں بھی اُس کے ملک کے "مُرغی چور" فیس بک سے چُراتے تھے اور اپنے نام سے پوسٹ کرتے تھے مگر اُس نے حوصلہ نہیں ہارا😅 (حنیف سمانا)

##############################
https://web.facebook.com/hanifsamanaa/posts/2619493031461444
پی جے انس نے اطلاع دی ہے کہ کسی نے میری تحریر کو ٹویٹر پر بغیر نام کے کاپی کیا ہے۔ اللہ اُسے خوش رکھے۔ بھائی پی جے انس وزیرِاعظم نے کہا ہے نا کہ گھبرانا نہیں ہے۔ ایسا ہوتا ہے۔  ملائیشیا کے مہاتیر محمد کے ساتھ بھی ایسا ہی ہوا تھا اُس کی تحریریں بھی اُس کے ملک کے "مُرغی چور" فیس بک سے چُراتے تھے اور اپنے نام سے پوسٹ کرتے تھے مگر اُس نے حوصلہ نہیں ہارا😅 (حنیف سمانا)

##############################
https://web.facebook.com/hanifsamanaa/posts/2619416718135742
جن اعلٰی افسران نے بے نظیر انکم سپورٹ پروگرام کی رقم پر ہاتھ صاف کیا ہے اُن کے ہاتھ کاٹ کر اُنہیں اِس کا مستحق بنایا جائے تاکہ کسی کو یہ شکایت نہ ہو کہ زکوٰة غیر مستحقین میں بانٹی گئی ۔ اس طرح وہ آئندہ بھی اس پروگرام سے فیضیاب ہوسکیں گے۔ (حنیف سمانا)

##############################
https://web.facebook.com/hanifsamanaa/posts/2617443711666376
صبح صبح برکت سیٹھ نے اپنی دکان کا شٹر اُٹھایا۔ اندر داخل ہوئے۔ میز کی دراز سے اگربتی کا بکس نکالا۔ اُس میں سے گِن کے چار اگر بتّیاں نکالیں۔ کسی نے کہا تھا اُن سے کہ اگر بتّی جب بھی جلائو تو تعداد جفت (even) ہو یعنی 2,4,6,8 وغیرہ۔ طاق (odd) یعنی3,5,7,9 نہیں ہونی چاہیئے۔ ورنہ برکت نہیں ہوتی۔ دیا سلائی سے اگربتّی سلگائی اور اُسے دکان کے چاروں کونوں میں گمایا۔ پھر اپنے کیش کی دراز کھولی اور اگربتّیوں کو دراز کے اندر بھی گھمایا تاکہ اُس کا دھواں نوٹوں کے درمیان پہنچے اور اُن میں برکت ہو۔ میں سامنے بیٹھا یہ "پٙویتر" عمل دیکھ رہا تھا۔ میں نے آواز لگائی۔ "برکت بھائی! خیال سے کہیں نوٹیں نہ جل جائیں۔ جلا ہوا نوٹ کوئی نہیں لے گا" اُنہوں نے گردن گھما کے میری طرف دیکھا۔ کہنے لگے۔ "اچھا تو حنیف بھائی آپ میری جاسوسی کر رہے ہو کہ میں کیا کر رہا ہوں" میں نے مسکراتے ہوئے کہا۔ " جاسوسی نہیں کررہا برکت بھائی! میں تو آپ سے دکان میں برکت لانے کے طریقے سیکھ رہا ہوں۔ اچھا یہ بتائیے یہ اگربتّیاں چار کیوں جلائی آپ نے ۔۔ تین کیوں نہیں" کہنے لگے۔ "آپ نہیں سمجھیں گے۔ سُنا ہے کہ اگربتی کی تعداد جفت ہونی چاہیئے، طاق نہیں" میں نے ہنستے ہوئے کہا۔ "کس سے سُنا ہے۔ بلّی مارکہ میٹرو ملن اگربتّی والوں سے" خفا ہوگئے۔ بولے۔ "دیکھانا۔۔ میں نے پہلے ہی بولا تھا آپ نہیں سمجھو گے۔ آپ تو کچھ مانتے ہی نہیں ہو" اُس کے بعد برکت بھائی دکان کا شیشے کا دروازہ بند کرکے اندر چلے گئے۔ اس کا مطلب یہ کہ اب دو دن تک مجھ سے بات چیت بند۔ (حنیف سمانا)

##############################
https://web.facebook.com/hanifsamanaa/posts/2635397443204336
کڑوا چلغوزہ : تحریر حنیف سمانا  "آپ  کی تحریروں میں اب وہ مزہ نہیں رہا جو سال بھر پہلے ہوتا تھا ... کیا وجہ ہے؟"  شرف الدین صاحب نے چائے کی چسکی لیتے ہوئے کہا.. میں نے کچھ سوچا اور کہا... "حضور! دراصل سال بھر پہلے میں بیمار تھا اور ڈاکٹرز نے پرہیز کرنے کے لئے کہا تھا... اس زمانے میں سادہ غذا کھاتا تھا... شاید اس وجہ سے تحریروں میں کچھ سوز پیدا ہوگیا ہو... اب پیٹ بھر کے کھاتا ہوں اور سست ہوجاتا ہوں... اسی لئے تحریروں میں بھی آلکسی نظر آتی ہے" شرف الدین صاحب نے چائے کا کپ میز پر رکھتے ہوئے کہا... "شاید آپ ٹھیک کہتے ہیں... دنیا کا بہترین آرٹ... تحریریں... شاعری  ... سب کی سب غربت... ابتلا یا پھر جنگ و جدل کے دور میں ہی تخلیق کی گئی ہیں .... پیٹ بھرے ہوئے لوگ تو صرف اونگھ  ہی سکتے ہیں... جیسے آپ اس وقت اونگھ رہے ہیں" میں اس وقت صوفے پر نیم دراز تھا... ان کی بات سن کر سیدھا ہوکے بیٹھ گیا... سنبھلنے کے بعد میں نے کہا.  آپ صحیح فرمارہے ہیں... پیٹ بھرا ہوا آدمی یا تو فقط اونگھ سکتا ہے... یا پھر کسی دوسرے پر محض تنقید کرسکتا ہے... کوئی تعمیری کام نہیں کرسکتا" انہوں نے میری طرف ایسے دیکھا جیسے کوئی کڑوا چلغوزہ کھا لیا ہو.

##############################
https://web.facebook.com/hanifsamanaa/posts/2634559386621475
ایک اہم مسئلہ : حنیف سمانا مولانا طارق جمیل صاحب انتہائی محترم ہیں۔ اُن کی جانب سے اور بعض دین سے منسلک دیگر اہلِ علم کی طرف سے کچھ اس قسم کی باتیں سُننے میں آئیں ہیں کہ شریعت عورت پر اُس کے ساس سُسر کی خدمت کی ذمہ داری نہیں ڈالتی اور یہ کہ شوہر کے ماں باپ اُس کی اپنی ذمہ داری ہوتے ہیں اُس کی بیوی کی نہیں وغیرہ۔  اس قسم کے بیانات نے نئی شادی شدہ لڑکیوں کو اپنے گھریلوں فرائض سے عجب سا فرار دیا ہے جو کہ ہمارے ہاں کے جوائنٹ فیملی سسٹم کے لئے انتہائی تکلیف دہ ہے۔ طارق جمیل صاحب تو ٹھہرے  زمیندار آدمی۔۔ یقینا" زمینداروں، جاگیر داروں یا سرمایہ داروں کے گھروں میں بزرگوں کی خدمت کے لئے نوکر، چاکر ہوتے ہیں۔ ماسیاں ہوتی ہیں۔ اگر ان کے گھروں کی خواتین اپنے ساس سسر کا خیال نہیں رکھیں گی تو بھی زیادہ فرق نہیں پڑے گا۔ نوکر چاکر رکھ لیں گے مگر شہری علاقوں کا ایک غریب یا مڈل طبقے کا ملازمت پیشہ یا چھوٹے کاروبار سے وابستہ بندہ جب صبح گھر سے اپنی روزی روٹی کمانے نکلتا ہے تو وہ اپنے بوڑھے اور بیمار ماں باپ کو اپنی بیوی کے حوالے کرکے جاتا ہے۔ ایسے میں کسی نئی شادی شدہ لڑکی کے ذہن میں یہ فتور ڈال دیا جائے کہ اللہ رسول کو کوئی سروکار نہیں کہ تم اپنے ساس سسر کا خیال رکھو یا نہ رکھو۔ اُنہیں وقت پر کھانا یا دوائی دو یا نہ دو۔  تمہاری بلا سے۔۔۔ یہ رویّہ معاشرے میں بے حِسی اور انتہائی ظالمانہ سوچ کو پروان چڑھائے گا۔ گھروں میں ناچاتیاں بڑھ جائیں گی۔ طلاق کے تناسب میں بھی اضافہ ہوگا۔ (طلاق کے تناسب میں ویسے بھی آج کل اضافہ ہورہا ہے اور ایک خبر کے مطابق طلاق شدہ خواتین میں بدقسمتی سے پڑھی لکھی خواتین کی تعداد زیادہ ہے) اس قسم کی سوچ کے فروغ کے بعد معاشرے کا کیا حال ہوگا۔  ہم بچپن سے دیکھتے چلے آرہے ہیں کہ جب شادی کے وقت ماں باپ اپنی بیٹی کو رخصت کرتے تھے تو بیٹی کو یہ نصیحت کرکے رخصت کرتے تھے کہ بیٹا اب تمہارے خاوند کا گھر ہی تمہارا گھر ہے اور اُس کے ماں باپ ہی تمہارے ماں باپ ہیں۔  اُن کی خدمت میں ہی تمہاری نجات ہے۔ اب اچانک کہیں سے یہ آشکار ہوا  ہے کہ یہ ساری باتیں تو اُس جوائنٹ فیملی سسٹم کی ہیں کہ جو ہندو معاشرے سے ہمیں ملا ہے۔ اسلام میں تو اس کا ذکر ہی نہیں۔  مجھے کہنے دیجئے کہ اگر یہ جوائنٹ فیملی سسٹم ہندوں معاشرے سے آیا ہے تو چلو کچھ تو وہاں سے اچھا آیا ہے۔  ساس سُسر کی خدمت کو ہندو جوائنٹ فیملی سسٹم سے جوڑنے والے میرا خیال ہے کہ دینِ حنیف کی صحیح روح سے بھی واقف نہیں۔ جس دین میں والدین کی خدمت ایک عبادت کا درجہ رکھتی ہو اور جہاں والدین کے سامنے اونچی آواز میں بات کرنے کی بھی اجازت نہ ہو۔ اُس دین میں ایک عورت کو یہ کیسے چھوٹ ہو کہ جو رویہ وہ اپنے والدین کے ساتھ نہیں رکھ سکتی وہ اپنے خاوند کے والدین کے ساتھ رکھے۔ اُن کی خدمت اور توجہ میں کوتاہی برتے۔ یہ کسی مولانا کی ذاتی سوچ تو ہوسکتی ہے لیکن اسلام جیسے دینِ فطرت کی منشاء نہیں۔

##############################
https://web.facebook.com/hanifsamanaa/posts/2632529183491162
فیس بک اور اُس کے مضافات میں چین کے صدر کے مسلمان ہونے کا وقت ہوا چاہتا ہے۔ دیگر سوشل میڈیا کے مبلغین اپنے مقامی وقت کے مطابق دیگر کفار و مشرکین کو مسلمان کریں۔ (یاد رہے کہ اس سے پہلے چاند پر پہلا قدم رکھنے والے نیل آرم اسٹرانگ، پاپ سنگر مائیکل جیکسن اور لیڈی ڈیانا بھی ہمارے سوشل میڈیا کے مبلغین کے ہاتھوں اسلام قبول کرچکے ہیں😅حنیف سمانا)

##############################
https://web.facebook.com/hanifsamanaa/posts/2583649631712451
میرا یہ بھرم تھا میرے پاس تم ہو ( حنیف سمانا)

##############################
https://web.facebook.com/hanifsamanaa/posts/2581693861908028
حکم عدولی : حنیف سمانا

##############################
https://web.facebook.com/hanifsamanaa/posts/2610897655654315
بھگوان کی کرپا سے اوباما جی بھارت ماتا پدھارے... نریندر مودی جی اتنا گارڈن گارڈن ہوئے کہ بس کیا بولے... اتنا تو وہ بھگوان کے چرن چُھو کے اور گنگا میں اشنان کے بعد بھی نہیں ہوتے... اوباما جی کی اپنے ہاتھوں سے سیوا کی... ون کو اپنے کالے ہاتھوں کی بنی چائے پلائے... ون سے کانا پھوسی بھی کئے ... پاکستان کی غیبتاں بھی کیں .... ساتھ میں بولے. "انڈیا اور امریکہ فطری اتحادی ہیں" او بھائی!  اے فطری اتحادی کیا ہووے؟  شکل سے تو دونوں غیر فطری لاگے ہیں....  اے رام رام .... کیا نکل گیو منہ سے..... کھیر...  جو بھی ہووے بھلا ہووے... اوباما بولے کہ  "ہمکا افغانستان ما بھارت جیسو دوست ملیو" ... افغانستان ما دوست... بھارت جیسو ؟ بات سمجھ نہ آوے.... کھیر.... جو بھی ہووے بھلا ہووے. (حنیف سمانا) 26 جنوری 2015

##############################
https://web.facebook.com/hanifsamanaa/posts/2609568962453851
قیامت کے روز ڈبل سواری بند : حنیف سمانا جیو تازہ ترین:  خاتون نیوز ریدڑ:  جیو نیوز سے ہم آپ کو ایک انتہائی اہم خبر دے رہے ہیں۔ امریکی خلائی ادارے ناسا نے خبر دی ہے کہ  پچھلے چوبیس گھنٹوں میں زمین کے سورج کے گرد چکر لگانے کی رفتار میں غیر معمولی تیزی دیکھی گئی ہے۔  مرد نیوز ریدڑ:   جی ہاں۔۔۔  اس کے علاوہ زمین اپنے معمول کے روٹ سے بھی ہٹتی نظر آرہی ہے۔ یہ اہم خبر ہم آپ کو دے رہے ہیں کہ زمین اپنے مقررہ مدار سے ہٹتی جارہی ہے اور اس کی رفتار بھی تیز ہوگئی ہے۔ ناسا کے ماہرین نے خبردار کیا ہے کہ اگر زمین اپنی معمول کی رفتار پر اور اپنے مقررہ روٹ پر واپس نہ آئی تو اس کا دیگر سیاروں سے ٹکراکے تباہ ہونے کا خدشہ پیدا ہوجائے گا۔۔ خاتون نیوز ریدڑ:  ادھر ملک بھر کے علمائے کرام نے عوام سے اپیل کی ہے کہ وہ کثرت سے توبہ و استغفار کا ورد کریں. علمائے کرام کا کہنا ہے کہ جب قیامت برپا ہوگی تو سورج، چاند، ستارے سب آپس میں ٹکرا جائیں گے۔۔۔   مرد نیوز ریدڑ:  اس خبر کے آنے کے بعد ملک بھر کی مساجد میں نمازیوں کی تعداد میں اچانک اضافہ دیکھا گیا ہے۔۔۔  { مرد نیوز ریدڑ خاتون سے کہتے ہوئے اٹھ کے جانے لگا} آپ باقی خبریں پڑھئیے۔۔۔۔ میں تو چلا مسجد۔ خاتون نیوز ریدڑ:  ادھر جماعت اسلامی کی طرف سے جمعے کو ملک بھر میں "یومِ استغفار" منانے کا اعلان کیا گیا ہے۔۔۔ تحریکِ انصاف کے چیرمین عمران خان نے اس موقع پر عوام سے متحد رہنے کی اپیل کی ہے۔۔ جبکہ حکومتِ سندھ نے کراچی میں دو دن کے لئے موٹر سائیکل کی ڈبل سواری پر پابندی کا اعلان کیا ہے۔  یہ تھیں جیو تازہ ترین۔۔۔ اب وقت ہوا ہے ایک بریک کا ۔۔۔۔ دیکھتے رہئیے جیو نیوز۔ {خاتون نیوز ریدڑ بھی اٹھ کے دروازے کی طرف دوڑی ۔۔۔۔ جبکہ اسکرین پہ ْQ موبائل کا اشتہار چل رہا ہے} (میری ایک پرانی تحریر)

##############################
https://web.facebook.com/hanifsamanaa/posts/2605603449517069
جگ بیتی : حنیف سمانا رمجُوں چاچا بھی جب ماضی کی یادیں کُریدتے ہیں تو پھر بریک نہیں لگاتے۔ "میرے ابّے نے میرے چاچے سے ہجار روپیہ کرجا لیا تھا۔ ایک سال ہوا، نہیں بھرسکا۔ چاچا آیا۔ اُس نے ہمارے کھونٹے سے بھینس کھولی اور لے جاکے اپنے کھونٹے سے باندھ دی۔ امّاں چیختی رہی۔ ابّا مِنتیں کرتا رہا۔ گائوں میں موجود مانی شاہ بابا کے مجار کے واسطے بھی دئے۔ پر چاچا نے کھون سپید کر رکھا تھا۔ ایک نہ سُنی۔ اُس جمانے میں بھینس دو ہجار کی آتی تھی جب کہ ہمارا کرجہ ہجار روپیہ تھا۔ ابّے نے کہا نعلت (لعنت) بھیجو بھینس پہ۔ رشتہ کائم رہنا چاہیئے۔ بھائی ہے آکِھر میرا۔ امّاں باوا کی نشانی۔  پر میری امّاں نہ مانی۔ بولی۔ " مجھے میری بھینس واپس چاہیئے۔ کہیں سے بھی ہجار روپلّی کرکے اپنے بھائی کے منہ پر مار" ابّا بولا۔ "ارے بائولی! ہجار کہاں سے لائوں۔ کون دے گا"  امّاں بولی۔ رمجوں کو سکول سے نِکلوا۔ بس آٹھ جماعتیں پڑھ لی۔ بہت ہے۔ دس جماعتیں پڑھے گا تو کونسا "صدر ایوب" لگ جائے گا۔ اسے کراچی بھیج۔ واں میری بھین کا بیٹا بھی رشکا (رکشہ) چلاتا ہے۔ یہ بھی چلائے گا" بس پھر کیا تھا۔ ابّے نے آج تک کونسی امّاں کی بات ٹالی تھی، جو یہ ٹالتا۔ ابّا اللہ کی بات ٹال سکتا تھا پر امّاں کی نئی۔ مجھے سکول سے نکلوایا اور کراچی بھیج دیا۔ اُس وقت سے رشکا چلا رہا ہوں" رمجوں چاچا نے بریک لگائی تو میں نے پوچھا۔ "پھر تمہارے چاچا کا قرضہ اترا یا نہیں" فورا جوش میں آکر ہوا میں ہاتھ لہرایا اور پھر اپنے سینے پر مارتے ہوئے کہا۔ " ایک سال میں اتارا ۔۔۔۔۔ ایک سال میں۔۔۔۔ اس جوان کے بچّے نے ۔۔۔ رات دن رشکا چلایا۔۔ ایک ایک پیسہ جوڑ کر گائوں بھیجا۔ ابّے نے ایک سال میں ہجار روپے جمع کئے اور چاچے کو دینے گیا۔ چاچا پھیل گیا۔ "میں تو دو ہجار لوں گا" بتائو سگا کھون اور یہ دھوکے باجی۔ امّاں نے بین کرکے سارا گائوں کھٹا کرلیا پر چاچا ٹس سے مٙس نہ ہوا۔  پھر گائوں کے مولوی صاحب آئے اور انہوں نے چاچے کو کہا۔ "حرام کھور! تُو سود کھائے گا۔ سال بھر سے بھینس کا جو دودھ پی رہا ہے۔ لا اُس کے پیسے نکال۔ وہ دینے کی بجائے ہجار اور مانگ رہا ہے۔ جہنمی کہیں کے!" پھر چاچا کچھ نرم ہوا اور اُس نے بھینس واپس کی۔ سچی بات ہے جہاں سارے فیل ہوجائیں وہاں مولوی چل جاتا ہے۔ یاں بھی دیکھ لو "جرداری" نواج شریف سب فیل ہوگئے آکھر ایک مولوی نے دھرنا دیکے اُن دونوں کو رہائی دِلوائی"

##############################
https://web.facebook.com/hanifsamanaa/posts/2603617269715687
"شعوری زندگی" یقین اور گمان کے درمیان سفر کا نام ہے. یقین غالب آجائے تو رہبر...... اور گمان کا غلبہ ہوجائے تو گمراہ . (حنیف سمانا)"شعوری زندگی" یقین اور گمان کے درمیان سفر کا نام ہے. یقین غالب آجائے تو رہبر...... اور گمان کا غلبہ ہوجائے تو گمراہ . (حنیف سمانا)

##############################
https://web.facebook.com/hanifsamanaa/posts/2601916399885774
گھر آیا میرا پردیسی ، پیاس بُجھی میری اکھین کی۔ " یہ پڑوسن صبح صبح فلمی گانے بجارہی ہے" میں نے ناشتے کی میز پر بیٹھتے ہوئے کہا۔ " غور سے سنئیے ۔۔ فلمی گیت نہیں بلکہ اُسی طرز پر لکھی گئی نعت شریف ہے" بیگم نے مسکراتے ہوئے کہا۔ "ہیں!!!!!!!!!"  میرا منہ کُھلے کا کُھلا رہ گیا۔ (حنیف سمانا)

##############################
https://web.facebook.com/hanifsamanaa/posts/2601599483250799
دل کا خون :  حنیف سمانا  ہم فیس بک پر بے شمار انجانے لوگوں سے دوستی کرتے ہیں۔ جنہیں ہم اپنی حقیقی زندگی میں بالکل نہیں جانتے لیکن ان میں سے بہت سے لوگوں کے مزاج سے ، نظریات اور سوچنے کے انداز سے ہماری واقفیت حقیقی زندگی کے دوستوں سے بھی زیادہ ہوجاتی ہے۔ دراصل آدمی کی لکھی ایک تحریر ... بلکہ بعض اوقات تو صرف ایک کمنٹ اس کے اندر کے آدمی کو کھول کے سامنے رکھ دیتا ہے۔ اکثر کسی تحریر کو لکھنے کے بعد مجھے اندازہ ہوتا ہے کہ اسے کون کون لائیک کرے گا ۔ کسے اس پر اعتراض ہوگا ۔ کون بغیر پڑھے اسے لائیک کرے گا ۔ کسے یہ پڑھ کے مزہ آئے گا اور کون گالیاں دے گا ۔ اکثر بہت سی باتیں دل کے چاہنے کے باوجود محض " خوفِ فسادِ خلق " کے باعث ڈیلیٹ کر دیتا ہوں ۔ سچ لکھنا بہت مشکل ہے ۔ ہاں لوگ جو پسند کرتے ہیں وہ لکھنا آسان ہے ۔ اس میں واہ واہ بھی بہت ہوتی ہے ۔ لائیک بھی ملتے ہیں ۔ مگر دل کا خون ہوجاتا ہے ۔

##############################
https://web.facebook.com/hanifsamanaa/posts/2599803156763765
دین اور الحاد : حنیف سمانا پہلے ایک عام سا لطیفہ سنیے. پھر آتا ہوں اپنی بات کی طرف. سخت بارش میں ایک بچہ اسکول دیر سے پہنچا. استاد نے پوچھا  " دیر کیوں ہوئی؟" بچے نے جواب دیا. " سر! راستے میں اس قدر کیچڑ تھی اور اس میں اس قدر پھسلن کہ میں ایک قدم اسکول کی طرف بڑھاتا تو پھسل کر دو قدم پیچھے اپنے گھر کی طرف چلا جاتا" استاد مسکرایا اور پھر پوچھا . "تو پھر تم یہاں تک کیسے پہنچے؟" بچہ ذہین تھا۔ کہنے لگا. "سر! میں نے اپنا رخ اپنے گھر کی طرف کر لیا... میں ایک قدم گھر کی طرف بڑھاتا تو پھسل کے دو قدم اسکول کی طرف آجاتا" دوستو! یہ لطیفہ پڑھ کر ہنسنا بلکل نہیں. اس لئے کہ میں نے یہاں یہ لطیفہ ہنسانے کے لئے سنایا بھی نہیں. پھر کس لئے سنایا ہے؟ چلیے میں بتاتا ہوں. دراصل میری کیفیت بھی اس بچے جیسی ہے. میں بچپن سے چند ایسے لوگوں کے قریب زیادہ رہا جو اپنے آپ کو دین دار سمجھتے تھے. (یہ الگ بات ہے کہ وہ دین دار تھے یا نہیں) اور ان کی دینداری دیکھ کر میں دین کی طرف ایک قدم بڑھاتا تو پھِسل کے دو قدم دین سے دور الحاد کی طرف چلا جاتا. پھر میں نے بھی وہی کیا جو اس بچے نے کیا. میں نے اپنا منہ دین بیزاروں کی طرف کر لیا . اب جب میں ان کی طرف ایک قدم بڑھاتا ہوں... تو ان کی حرکتیں دیکھ کر ... پھسل کے دو قدم دین کی طرف آجاتا ہوں. چونکہ ان کی دین بیزاری بھی خالص نہیں...بس ایک ضد اور ہٹ دھرمی پر قائم ہے. ان کے ہاں بھی ملاوٹ ہے اور ملاوٹ والی چیز کون پسند کرتا ہے؟ اسی لئے آج مجھے لوگ پہلے کے مقابلے میں دین سے زیادہ قریب دیکھتے ہیں. اور دین بھی کونسا... ملاوٹ سے پاک.... باپ دادا سے ورثے میں ملا ہوا نہیں... اپنے زورِ بازو سے حاصل کیا ہوا. جنوری 2015

##############################
https://web.facebook.com/hanifsamanaa/posts/2597774346966646
کچھ سوالات: کیا مستقبل میں الحاد مختلف مزاہب کو نِگل جائے گا۔ کیا آنے والے دور کی سائنسی ترقّی الحاد کے لئے معاون ثابت ہوگی۔ اہلِ مذہب کے لئے کیا بہتر ہے کہ وہ الحاد کو اپنے راستے پر آگے بڑھنے دیں یا اُس کی مددگار سائنس کا راستہ روکیں۔  اگر مستقبل میں سائنس نے موت کو شکست دیدی تو مذہب کہاں کھڑا ہوگا۔ کیا دنیا کے مختلف مذاہب کی باہمی "کھینچا تانی" اور خود مذہب کے اندر مسالک اور فرقوں کی رسّہ کشی الحاد کے فروغ کے لئے معاون ثابت ہوگی۔ یہ چند سوالات اہلِ فکر و نظر کے لئے ہیں اگر ہوسکے تو ان کا جواب دیں.

##############################
https://www.facebook.com/hanifsamanaa/posts/2645604455516968
پردہء زنگاری : حنیف سمانا یوٹیلیٹی اسٹورز کو 15 ارب دینے سے مہنگائی پر کوئی فرق نہیں پڑے گا۔ یوٹیلیٹی اسٹورز سے چیزیں ملی بھگت کے ذریعے عام اسٹورز پر آکے مہنگی بکتی ہیں۔ ریلیف غریب آدمی تک نہیں پہنچتا بلکہ منافع خوروں کے پیٹ میں جاتا ہے اور ویسے بھی یوٹیلیٹی اسٹورز کل آبادی کے بمشکل پانچ سات فی صد کی پہنچ میں ہیں۔ باقی پچانویں فی صد کو کیسے مطمئن کریں گے۔ یہ کون ہے جو عمران کو اُلٹے سیدھے مشورے دیتا ہے؟  لگتا ہے عمران کو فیل کرکے واپس بھیجنے کا مشورہ کہیں بہت اوپر سے ہوا ہے اور اس پر عمل درآمد ہر ادارے میں موجود کرپٹ لوگ اپنی استعداد کے مطابق کررہے ہیں۔ ورنہ ایسا بھی کیا کہ سب ایک پیج پر ہوں اور معاملات نہ سنبھلیں۔  عمران کی کامیابی اس کرپٹ سسٹم کی ناکامی ہے۔ بہت سے لوگوں کی حرام خوری کی موت ہے۔ اس لئے ہر ادارے میں موجود حرام خور کسی بھی طرح عمران کو کامیابی سے روکنے کے لئے اپنی جان لڑا دینگے۔ جان بوجھ کر اشیاء خوردونوش کو مہنگا کرنا، ان کا ذخیرہ کرنا اور عوام کو یہ تاثر دینا کہ حکومت مہنگا کر رہی ہے اور پھر قیمتوں کو کنٹرول کرنے والے اداروں کی عدم توجع ۔۔۔ کیا یہ سب بغیر پلاننگ کے ہورہا ہے۔ ہرگز نہیں۔ "چرخ کو کب یہ سلیقہ ہے ستم گاری میں، کوئی معشوق ہے اس  پردہء زنگاری میں " (حنیف سمانا)

##############################
https://www.facebook.com/hanifsamanaa/posts/2643610379049709
مرد عورت میں جو چیز تلاشتا ہے وہ عورت نہیں سمجھ سکتی۔ اس لئے نوجوانوں کو پیغام ہے کہ جب کبھی اپنی امّاں، خالہ، پھوپھی یا بڑی باجی کو اپنی شادی کے لئے لڑکی دیکھنے بھیجو تو ساتھ میں اپنی آنکھیں بھی بھیجو ورنہ وہ تو یہ دیکھیں گی کہ لڑکی آلو گوشت پکالیتی ہے؟ برتن مانجھ لیتی ہے؟ کپڑے دھولیتی ہے؟ ساس نندوں کی جھِڑکیوں پر اُف تو نہیں کرے گی؟ پلٹ کر جواب تو نہیں دے گی؟ اور بس! (حنیف سمانا)

##############################
https://www.facebook.com/hanifsamanaa/posts/2648862035191210
مائنڈ یور لینگوج : حنیف سمانا  ہمارے محلے کے درزی بھائی اسماعیل کو اس بات پر اعتراض تھا کہ پولیس دہشت گردوں کو تو پکڑتی نہیں ... ویلنٹائن منانے والوں کی پکڑ دھکڑ کر رہی ہے.  بڑی سادگی سے کہنے لگے. " اِتتے (اتنے) دھماکے ہورئیے ہیں ۔۔۔ کسی کو پولیس نے پکڑا ہے؟" میں نے کہا۔ "نہیں" کہنے لگے۔ "بس پولیس معصوم بچّوں کو پکڑ ریی ہے ۔۔۔ معصوم بچّے کوئی بم فوڑتے (پھوڑتے) ہیں ۔۔۔ کسی کو مارتے ہیں ۔۔۔ بس آپس میں تحفے طوائف کا تبادلہ کرتے ہیں " میری کڈنی اچھل کے حلق میں آگئی ۔ میں نے تقریبا" چینختے ہوئے کہا۔ "میاں بھائی اسماعیل!   تحفے طوائف نہیں ۔۔۔ تحفے تحائف ۔۔۔ کیوں ویلنٹائن منانے والوں کا کیس خراب کر رہے ہو"

##############################
https://www.facebook.com/hanifsamanaa/posts/2648763048534442
"آج یومِ محبّت ہے" "نہیں آج یومِ حیا ہے "  "محبّت " "حیا" "محبّت" "حیا" بات سنئے !  آپ کہتے ہیں نا آج یومِ محبّت ہے ۔ آپ کو تھوڑی حیا کی ضرورت ہے ۔  اور سنئے !   آپ کہتے ہیں نا آج یومِ حیا ہے ۔ آپ کو تھوڑی محبّت کی ضرورت ہے ۔  ( حنیف سمانا )

##############################
https://web.facebook.com/hanifsamanaa/posts/2655045587906188
مرشد دعائیں چھوڑ تیرا پول کھل گیا، تُو بھی میری طرح ہے تیرے بس میں کچھ نہیں،

##############################
https://web.facebook.com/hanifsamanaa/posts/2654727891271291
مرشد! اے فوٹو پچھلے سال چھکایا ہم، ہنڑ میکوں ڈیکھ! لگدئے جو اے  فوٹو میڈا ہے؟

##############################
https://www.facebook.com/hanifsamanaa/posts/2654727891271291
مرشد! اے فوٹو پچھلے سال چھکایا ہم، ہنڑ میکوں ڈیکھ! لگدئے جو اے  فوٹو میڈا ہے؟

##############################
https://www.facebook.com/hanifsamanaa/posts/2654108317999915
ارے برف 20 منٹ میں جمے یا 18 منٹ میں ۔۔ شوہر کی بات کاٹنی ضروری ہے (حنیف سمانا)

##############################
https://www.facebook.com/hanifsamanaa/posts/2659650444112369
ایک دلچسپ بات بتائوں مختلف چینلز پر مارننگ شوز میں وہ ماڈلز اور اداکارائیں جنہیں ایک سے زیادہ شادیاں کرکے طلاق لینے کا اعزاز حاصل ہے۔ وہ عام خواتین کو کامیاب زندگی گزارنے کے گُر سکھاتی ہیں۔ ( حنیف سمانا )

##############################
https://www.facebook.com/hanifsamanaa/posts/2661811890562891
ملامت : حنیف سمانا صغیر سر بہت ہی قابل، خوش اخلاق اور محنتی ٹیچر تھے۔ بچوں کو بہت ہی توجہ اور محنت سے پڑھاتے تھے۔ اسکول کا اسٹاف اور بچے اُن سے بہت خوش تھے۔ کبھی کسی کو شکایت کا کوئی موقع نہیں دیا۔ اپنے کام سے کام رکھتے۔ نہ کسی کے کام میں کوئی مداخلت کرتے اور نہ ہی بچوں پر دوسرے اساتذہ کی طرح  بلاوجہ کی روک ٹوک کرتے۔  اُن کی ان تمام خوبیوں کے باوجود اُن کی ایک خامی ہر کسی کو چُبھتی تھی۔ وہ خامی یہ کہ اُنہیں کپڑے پہنے کا کوئی خاص سلیقہ نہ تھا۔ عمر چالیس سے اوپر تھی۔ چہرے پر گھنی اور لمبی ڈاڑھی تھی ۔ پیشانی پر نماز کا نشان بھی تھا مگر اُن کی ڈریسنگ اللہ کی پناہ۔ اکثر سُرخ، اورنج، جامنی اور اسی طرح کے انتہائی شوخ رنگ کی ٹی شرٹس، جینز کی پینٹس کے ساتھ پہن کر وہ جب اسکول آتے تو طالب علموں سمیت ہر کوئی اُنہیں حیرت سے دیکھتا۔ خواتین ٹیچرز دوسری طرف منہ کرکے مُسکراتیں۔ ایک دوسرے کو اشارے کرتیں۔ سرگوشیاں کرتیں کہ دیکھو "مُلّا" آج پھر نمونہ بن کر آیا ہے لیکن صغیر سر ان ساری باتوں سے بے نیاز اپنے کام میں لگے ہوتے۔ اُنہیں اس بات کا تو اندازہ تھا کہ اُن کے بارے میں کچھ باتیں، کچھ اشارے بازیاں اسکول کے طالب علموں اور اساتذہ میں ہوتی رہتی ہیں مگر اُنہیں حقیقت کا علم نہیں تھا کہ آخر کیا باتیں ہوتی ہیں۔  آج بریک میں پرنسپل صدیقی صاحب نے انہیں اسٹاف روم میں اکیلا دیکھا تو اُن کے پاس جاکے بیٹھ گئے۔ پہلے تو یہاں وہاں کی باتیں چلتی رہیں پھر پرنسپل صاحب آہستہ آہستہ موضوع پر آئے۔  "صغیر صاحب! میں آپ سے ایک بات جاننا چاہتا ہوں اگر آپ اجازت دیں تو" صغیر سر نے حیرت سے اُن کی طرف دیکھا۔ " جی جناب! کیا بات؟" صدیقی صاحب دھیمے لہجے میں گویا ہوئے۔ "صغیر صاحب! یہ فرمائیے کہ آپ کے لباس کا انتخاب آپ خود کرتے ہیں یا بھابھی اپنی پسند کا لباس آپ کے لئے خرید کر لاتیں ہیں؟" صغیر صاحب کہنے لگے۔ " نہیں جناب! لباس تو میں خود ہی اپنے لئے خریدتا آیا ہوں۔ بیگم کو تو اس کام کے لئے کبھی زحمت نہیں دی۔ آخری جوڑا میں نے میرا خیال ہے چھ سات سال پہلے بنوایا تھا غالباً۔۔۔ وہ میں نے خود ہی خریدا تھا۔۔ ویسے جناب آپ یہ کیوں پوچھ رہے ہیں؟" صدیقی صاحب نے کہا۔ "نہیں نہیں ۔۔ کچھ نہیں۔۔ بس ویسے ہی۔۔ ویسے یہ جو آپ نے ریڈ ٹی شرٹ پہنی ہے۔ یہ بھی آپ نے اپنی پسند سے لی ہے؟" " یہ ٹی شرٹ"  صغیر سر مُسکرائے۔ " یہ میرے بڑے بیٹے راشد کی ہے۔ ماشاء اللہ میرے برابر ہوگیا ہے۔ اُس کا اور میرا ایک ناپ ہے۔ اُس کی جینز اور ٹی شرٹس مجھے بالکل فِٹ آتی ہیں۔ دراصل صدیقی صاحب کیا بتائوں چھ سات سال سے اپنے آپ پر میں نے کوئی خرچہ نہیں کیا سوائے لنڈا بازار سے ایک جوتے کی جوڑی خریدنے کے۔ وہ آپ کو تو پتہ ہے تنخواہ ساری آٹے دال میں، بجلی گیس کے بِلوں میں اور بچوں کی فیسوں میں خرچ ہوجاتی ہے۔ سوچتا ہوں کسی مہینے کچھ بچے تو ایک جوڑا اور سِلوا لوں۔ صرف دو جوڑے ہیں میرے پاس۔۔ وہی دُھلوا کے پہنتا ہوں۔ بیوی بیمار رہتی ہے۔ ویسے تو بیچاری دُھو دُھلاکے میرے کپڑے تیار رکھتی ہے مگر کبھی بھول جائے تو پھر بیٹے راشد کے کپڑے پہن کر آجاتا ہوں" صغیر سر بولے جارہے تھے اور صدیقی صاحب اندر ہی اندر اپنے آپ کو ملامت کر رہے تھے کہ ایک روز قبل وہ خود بھی اسٹاف روم میں بیٹھے مِس نرگس اور مِس ثریا کے ساتھ مل کے صغیر سر کی ڈریسنگ پر جملے کس کے سب کو ہنسا رہے تھے اور خود بھی قہقہے لگا رہے تھے۔ یہ شخص اتنا مجبور ہے اور میں اس کی مذاق اُڑاتا ہوں۔ یااللہ! مجھے معاف فرما۔

##############################
https://www.facebook.com/hanifsamanaa/posts/2666298616780885
نیکی کی قسمیں: 1) نابینا کو سڑک پار کرادی۔ 2) کسی پیاسے کو پانی پلا دیا۔ 3) کسی غریب کو کھانا کھلا دیا۔ 4) کسی امیر کو موبائل چارج کرنے کے لئے اپنا چارجر دے دیا۔ اور یہ آخری نیکی میں اکثر کرتا رہتا ہوں۔ ہے جنّت میں جانے کا چانس؟ (حنیف سمانا)

##############################
https://www.facebook.com/hanifsamanaa/posts/2665993826811364
وہ جس خالقِ حقیقی کو نہیں مانتے تھے اُسی سے جا ملے😈 (حنیف سمانا)

##############################
https://www.facebook.com/hanifsamanaa/posts/2666298616780885
نیکی کی قسمیں: 1) نابینا کو سڑک پار کرادی۔ 2) کسی پیاسے کو پانی پلا دیا۔ 3) کسی غریب کو کھانا کھلا دیا۔ 4) کسی امیر کو موبائل چارج کرنے کے لئے اپنا چارجر دے دیا۔ اور یہ آخری نیکی میں اکثر کرتا رہتا ہوں۔ ہے جنّت میں جانے کا چانس؟ (حنیف سمانا)

##############################
https://www.facebook.com/hanifsamanaa/posts/2665993826811364
وہ جس خالقِ حقیقی کو نہیں مانتے تھے اُسی سے جا ملے😈 (حنیف سمانا)

##############################
https://www.facebook.com/hanifsamanaa/posts/2668307849913295
عمران خان ، سلیم صافی اور جاوید غامدی - ۔آئی بی سی اردو

##############################
https://www.facebook.com/hanifsamanaa/posts/2668220579922022
صحبتِ زاغ : حنیف سمانا کل رات محترم جاوید احمد غامدی صاحب "بدقسمتی" سے سلیم صافی کے پروگرام  جرگہ میں مہمان تھے۔ موضوع تھا "عمران اور مدینے کی ریاست"۔ غامدی صاحب بڑےمعتدل، سُلجھے ہوئے عالمِ دین سمجھے جاتے ہیں۔ میں ان کا بڑا قدردان ہوں۔ دینی فکر میں کچھ جسارت کے ساتھ دورِ حاضر کی مناسبت سے وہ اپنا الگ نکتہء نظر رکھتے ہیں۔ جس میں بہت سی باتوں سے اختلاف بھی کیا جاسکتا ہے مگر اُن کی ساری فکر مسترد کرنا علمی اور دینی بددیانتی ہوگی۔  اب تک میں نے اُنہیں جتنا پڑھا اور جتنا سُنا اُس کے مطابق میری یہ ادنٰی رائے ہے۔ آپ میں سے ہر کوئی اس معاملے میں مجھ سے اختلاف کرنے میں مکمل آزاد ہے۔  مگر کل کا پروگرام ۔۔ نجانے سلیم صافی کی صحبتِ بد کا اثر تھا یا کچھ اور۔۔ مجھے غامدی صاحب غامدی صاحب نہیں لگے۔ اُن کے معتدل اور سُلجھے ہوئے ہونے کی میری رائے میں بھی بال آگیا۔ کاش کہ وہ اس پروگرام میں ہی نہ آتے یا کاش میں یہ پروگرام نہ دیکھتا۔ میرے دل میں ان کا جو "مقدس امیج" تھا وہ باقی رہتا۔  علامہ اقبال فرماتے ہیں۔ "ہوئی نہ زاغ میں پیدا بلند پروازی، خراب کرگئی شاہیں بچّے کو صحبتِ زاغ" سلیم صافی نے اُن کی بھی مٹی پلید کردی۔ یہ پروگرام بالکل اُسی طرح فکسڈ لگا کہ جیسا کہ ملک ریاض، مبشر لقمان اور مہر بخاری (مہر کاشف عباسی) کا مشہورِ زمانہ انٹرویو تھا۔ اس پروگرام  میں صافی کے عمران سے بغض بھرے سوالات اور غامدی صاحب کے "پوپولر" جوابات ۔۔ سب کے سب پلانٹیڈ لگ رہے تھے۔ مجھے انتہائی حیرت ہوئ کہ غامدی صاحب جیسا صاحبِ علم بندہ صافی کے ہاتھوں استعمال ہوگیا۔  افسوس صد افسوس! سلیم صافی تو خیر وہی کر رہا ہے جو اسے اس دور میں کرنا ہے مگر اگر غامدی صاحب کا کوئی چاہنے والا میری یہ بات اُن تک پہنچادے کہ آپ نے اس پروگرام میں آکر اچھا نہیں کیا۔ آپ سیاست سے دور رہیں تو اُسی میں آپ کی عزت ہے۔ عمران مدینے کی ریاست کا ذکر کرکے کہاں نعوذباللہ نبوّت یا خلافت کا دعویدار ہے۔ وہ ہم پاکستانیوں کی اکثریت کی طرح ایک گناہگار بندہ ہے۔ ہمارا وہ کوئی مذہبی پیشوا نہیں ۔ ایک سیاسی لیڈر ہے۔ غلطیوں سے مبرا نہیں۔ بے عیب نہیں۔ تجربہ کار بھی نہیں۔ ہم نے اسے دو وجوہات کی بنیاد پر سپورٹ کیا۔ اول سیاست کے حاضر اسٹاک (نواز، شہباز، مریم، زرداری، بلاول، فضل الرحمان، الطاف حسین، اسفند یار ولی وغیرہ) میں یہ سب سے بہتر تھا۔  دوم باقی زیادہ تر آزمائے ہوئے تھے۔ ہم نے سوچا اسے بھی آزما لیں۔  اب اگر وہ ڈلیور نہیں کرپایا تو پانچ سال بعد کچھ اور سوچیں گے لیکن فی الحال اس کی کامیابی کے لئے دعا کرتے رہیں گے کہ اللہ کریم اُس سے کوئی اچھا کام کروا دے۔ یہی مولانا طارق جمیل صاحب بھی چاہتے تھے۔ اسی لئے اُنہوں نے عمران کی حمایت کی۔ غامدی صاحب کو یہ لگتا ہے کہ عمران وہ سب کچھ نہیں کرپائے گا کہ جس کا اس نے دعوٰی کیا ہے تو ایسا سوچنے میں کوئی حرج نہیں مگر اس کی نیّت پر شک کرنا کہ اس نے ضیاءالحق کی طرح مذہب کے نام کو استعمال کیا۔ یہ مناسب نہیں۔ مدینے کی ریاست یا خلافتِ راشدہ جیسی ریاست تو خود غامدی صاحب اگر مولانا فضل الرحمان، طاہرالقادری، الیاس قادری اور سراج الحق کو اپنے ساتھ ملا لیں بلکہ ساری دنیا کے مولوی ملالیں پھر بھی نہیں بناسکتے۔ چونکہ وہ ایک نبی اور اُن کے زیرِ تربیت مقدس ہستیوں کی بنائی ہوئی ریاست تھی۔ عمران اور اس کے خود غرض ساتھی کیا بیچتے ہیں اللہ کے ان برگزیدہ بندوں کے آگے  مگر اگر ایک شخص یہ کہتا ہے کہ میں انصاف و عدل کے معاملے میں اُن کی طرف دیکھتا ہوں تو اس میں آپ کو کیا اعتراض ہے۔ اگر وہ محمد صلی اللہ علیہ وسلم کو اپنا آئیڈیل کہتا ہے تو اُس میں کیا حرج ہے۔ کیا آپ چاہتے ہیں کہ وہ گوتم بدھ کو اپنا آئیڈیل کہے؟

##############################
https://www.facebook.com/hanifsamanaa/posts/2672338266176920
کچھ ٹیسٹ کروائے۔ کولیسٹرول اور یورک ایسڈ بڑھا ہوا آیا ہے۔ مجھے زیادہ تشویش نہیں ہوئی چونکہ کپتان نے کہا ہے۔ " میرے پاکستانیو! گھبرانا نہیں ہے" میں بالکل نہیں گھبرایا مگر بیگم گھبرا گئیں چونکہ اُن کا پی ٹی آئی سے تعلق نہیں۔ انہوں نے گھر میں سخت کرفیو نافذ کردیا۔ کچن اور فریج کے گِرد خاردار تاریں لگادیں۔ کل آدھی رات کو اُٹھ کر چھپکے سے فریج سے نکال کے کچھ کھانے کی کوشش بھی استحصالی عناصر نے ناکام بنادی۔ اس ملک میں مسلسل شوہروں کا استحصال ہورہا ہے۔ کوئی سُنوائی نہیں۔  اب صبح شام کھانے کی میز پر طرح طرح کی ڈرائونی اُبلی ہوئی سبزیاں منہ چڑاتی ہیں۔ نفس کشی کا پیریڈ چل رہا ہے۔ احباب دعا کریں۔  " ہے مشقِ سخن جاری، چکّی کی مشقت بھی" او شکیل! کچھ کھان نو ہے؟ ( حنیف سمانا )

##############################
https://www.facebook.com/hanifsamanaa/posts/2675264285884318
کسی خوف کی، کسی پینک کی قطعی ضرورت نہیں۔ موت کا وقت مقرر ہے۔ نہ وقت سے ایک منٹ پہلے آئے گی نہ بعد میں۔ اپنے رب پر بھروسہ رکھئیے اور سوشل میڈیا پر کسی قسم کی غیر ذمہ دار شیئرنگ کے ذریعے منفی پروپیگنڈہ مہم کا حصہ نہ بنئیے۔ یاد رکھئیے کہ ہمیں بتایا گیا ہے کہ آدمی کے جھوٹا ہونے کے لئے یہ کافی ہے کہ ہر سُنی سُنائی بات کو بغیر تصدیق کے آگے بیان کرے۔ کچھ مفاد پرست ہر مصیبت کو اپنے مفاد میں کیش کراتے ہیں۔ یقیناً چہرے کا ماسک بیچنے والے اور مختلف ادویات کے تاجر اس "ایونٹ" کو بھی کیش کرائیں گے۔ اُن کی چالاکیوں سے ہوشیار رہیں اور غیر ضروری چیزوں کا اسٹاک کرکے اُن مفاد پرستوں کو تقویت نہ پہنچائیں۔  اللہ کریم ہم سب پر اپنا فضل جاری رکھے اور ہمیں ہر مصیبت سے محفوظ رکھے۔ آمین۔ ( حنیف سمانا )

##############################
https://www.facebook.com/hanifsamanaa/posts/2674134002664013
نیا سیاپا : حنیف سمانا ایک تو یہ چاچا "مارک زنگر برگر" کو بھی چین نہیں... روز روز نئی مصیبتیں جان پر کھڑی کر دیتا ہے. پہلے ہمیں صرف یہ پتہ ہوتا تھا کہ فلاں نے ہماری پوسٹ کو لائیک مارا ہے اور فلاں نے نہیں.... جس نے نہیں مارا اس کو تو ہم دیکھ لیں گے.... اب کی بار اس کا بچہ اگر ہلدی مانگنے آیا کہ ہماری امی کہتی ہیں کہ تھوڑی ہلدی دے دو... تو ہم بھی کہہ دیں گے بیگم سے کہ اس کو ہلدی مت دینا.... اس کا باپ "سبوخ سید، فیض اللہ، قاری حنیف ڈار، لالہ صحرائی ....سب کی پوسٹ کو لائیک کرتا ہے... صرف نہیں کرتا تو میری پوسٹ کو. اور ہاں........ وہ مولوی صاحب جو مسجد کا چندہ لینے آتے ہیں... ان کو بھی چندہ نہیں دینا... کل انہوں نے میری ایک تحریر پر نہایت مخالفانہ کمنٹس دیے ... یوں لگ رہا تھا جیسے دوسرے فرقے سے ہوں" لیکن اس بار تو چاچا زنگر برگر نے فیس بک پر نئی مصیبت کھڑی کر دی. اب یہ بھی دیکھو کہ کس نے ہماری پوسٹ کو غصّے سے دیکھا ہے. کون ہماری پوسٹ دیکھ کے صدمے سے دوچار ہے. کس کا منہ حیرت سے کھلے کا کھلا رہ گیا ہے. کون خوش ہوا ہے. کس کو ہم پر پیار آیا ہے. (ہماری تحریروں کی وجہ سے۔۔ باقی کسی وجہ کا امکان کم ہے) اور کس نے صرف لائیک کیا ہے. گویا فیس بک نہ ہوا "خالہ شکورن" کا منہ ہوگیا. اندر کی کیفیات باہر دکھاتا ہوا... ہر آن بدلتا ہوا. ہم باز آئے ایسے فیس بک سے....اے مارک زنگر برگر.... تجھے اللہ پوچھے گا. 2016

##############################
https://www.facebook.com/hanifsamanaa/posts/2680326288711451
کوہ_قاف کی سوغات : حنیف سمانا میں نے لکھا کہ "جرمن واقعی بڑی ظالم قوم ہے .....انہوں نے دوسری جنگ_عظیم میں بھی بڑا ظلم کیا تھا... غضب خدا کا.....بتاؤ......کوئی اتنے گول کرتا ہے؟" انیس احمد بھائی کا میسیج آیا.. "آپ کی سوچ کو سلام...آپ کھیلوں کو بھی سیاست کی نظر سے دیکھتے ہیں... دو ٹیمیں کھیلتی ہیں، ایک جیتتی ہے ، ایک ہارتی ہے. اس میں ظلم کہاں سے آگیا...اور عالمی جنگوں میں جرمنی نے ظلم کیا یا اس پر ظلم ہوا..آپ کو اس کا بھی علم نہیں..یہ سب یہودیوں کا پروپیگنڈہ تھا کہ جرمن نے ظلم کیا کیونکہ ہٹلر نے یہودیوں کا دماغ درست کیا تھا. لوگ آپ کو پڑھتے ہیں تو ان کو گمراہ نہ کریں.." میرا جواب : محترم انیس احمد صاحب ...میری سوچ کی طرف سے وعلیکم السلام ....سینٹرل ایشیا میں کوہ_قاف کا پہاڑی سلسلہ ہے ..وہاں ایک وادی ہے جسکا نام "المرا" ہے... اس وادی میں سے ایک دریا بہتا ہے جس کا نام "اوتھالا" ہے.. اوتھالا دریا کے کنارے ایک پودا اگتا ہے ...جسے وہاں کی مقامی زبان میں "چیوالا" کہتے ہیں ...چینی زبان میں اس پودے کو "اجولا میچی" کہتے ہیں ...اردو اور انگریزی میں کیا کہتے ہیں یہ میں بعد میں بتاؤں گا... کوئی اس طرف آتا جاتا ہو تو اس پودے کی ایک شاخ منگوا لیجئے ...اسے باریک باریک پیس کے صبح شام ایک ایک ماشہ پانی کے ساتھ پھانک لیجئے...اس سے یہ فائدہ ہوگا کہ آئندہ میری کوئی تحریر بری نہیں لگے گی... اور ہاں اس پودے کو اردو میں "حس_مزاح" اور انگریزی میں "sense of humour" کہتے ہیں. #march2016

##############################
https://www.facebook.com/hanifsamanaa/posts/2679475288796551
سوچتا ہوں سبزی منڈی سے سارے ٹنڈے اُٹھاکے اسٹاک کرلو اور اپنے میڈیا کے دوستوں سے کہوں کہ پروگرام کر دیں کہ ٹنڈے میں کرونا سے بچنے کی طاقت موجود ہے۔ بس پھر اس قوم کا بائولا پن دیکھیں۔ پنڈے ہزار روپے کلو نہ کردئیے تو نام بدل دینا اور بدل کے ابھینندن رکھ دینا ( حنیف سمانا )

##############################
https://www.facebook.com/hanifsamanaa/posts/2683780248366055
بدبخت ذرائع کے مطابق کرونا وائرس کے خطرے کے باوجود "عورت مارچ" اپنی مقررہ تاریخ اور مقام پر "کھیلا" جائے گا۔ مظاہرے میں شریک خواتین کو "شوخ پنک کلر" کے خوشبودار ماسک بھی فراہم کئے گئے ہیں اور اُن سے ایک دوسرے کی نقلی وِگوں پر  ہاتھ رکھ کر یہ عہد بھی لیا گیا ہے کہ وہ ظالم مردوں کے اس سماج میں مردوں کے ذریعے ہی پھیلائے گئے کرونا کا مردانہ وار مقابلہ کریں گی ۔ اب کی بار  اُن کے نعروں میں کچھ تبدیلیاں کی گئیں ہیں جو کچھ یوں ہیں۔ " وہ وائرس ہو تم۔۔ وہ قاتل ہو تم۔۔ نہ میری مرضی، نہ میرے کپڑے، نہ وہ جگہ جہاں میں تھی۔ نہ وہاں اسکینر، نہ وہاں سہولتیں،  نہ وہاں ہسپتال جہاں میں تھی۔۔ نہ میری مرضی۔ نہ میرے کپڑے۔ نہ وہ جگہ جہاں میں تھی۔ وہ وائرس ہو تم۔۔۔ وہ قاتل ہو تم۔ (کیمرہ مین انتھونی کوئن کے ساتھ رپورٹر حنیف سمانا غیر حقیقی نیوز کراچی)

##############################
https://www.facebook.com/hanifsamanaa/posts/2682835835127163
کریڈٹ : حنیف سمانا  جی جی ۔۔۔ لائن میں لگ جائیں ۔۔ شاباش ۔۔ لائن میں لگ جائیں۔ کریڈٹ سب کو ملے گا۔۔ سب کو۔۔ جی جی آپ درست کہہ رہے ہیں عمران خان نے یہ کہا تھا کہ مسئلے کا حل صرف اور صرف مذاکرات ہیں۔ جی جی آپ بھی درست کہہ رہے ہیں کہ مولانا فضل الرحمان ایک زیرک سیاستدان ہیں۔ افغان جہاد میں اُن کی بڑی خدمات ہیں۔۔۔ جی کیا فرمایا؟  بلاشبہ ۔۔ بلاشبہ ۔۔ جماعت کے بغیر تو یہ جہاد مکمل ہی نہیں ۔۔ امریکہ کو دھول چٹانے میں جماعت کا بھی کردار ہے۔ یقیناً۔ جی؟  ہاں جی۔۔ بالکل جی ۔۔  یقیناً جی۔۔۔  طالبان کو نصیر اللہ بابر نے ہی بنایا تھا۔ اس جہاد کی کامیابی میں پیپلز پارٹی کا ہاتھ نہیں تو اُنگلی ضرور ہے۔ کیا جی؟  میاں صاحب؟  وہ پلیٹ لیٹس؟  قیمے والا نان؟  قطری خط؟ اچھا قطر میں معاہدہ ہوا ہے ۔ اس لئے کہہ رہے ہیں آپ؟ جی جی بالکل قطریوں سے تو شریف فیملی کے ہی مراسم تھے۔ یقیناً پھر تو قطریوں کو اُنہوں نے ہی آمادہ کیا ہوگا معاہدے کے لئے۔ کریڈٹ اُن کو بھی جاتا ہے۔ کیا؟  سِول سوسائٹی؟  وہ جنگ کے خلاف تھی؟ اُس نے سوشل میڈیا پر طعنے دے دے کہ طالبان کو ادھ موا کردیا تھا۔ اس لئے وہ امن پر راضی ہوئے؟  پھر تو ٹھیک ہے۔ کون؟  اسفندیار ولی؟  اور محمود خان اچکزئی؟  ہاں یہ دونوں بھی شروع ہی سے جنگ کے خلاف تھے۔ پھر تو امن معاہدے کا کریڈٹ ان کو بھی جاتا ہے۔ اور کوئی رہ گیا؟ جی؟  الیاس قادری؟ ہیں؟؟؟؟؟؟؟؟؟؟؟؟؟؟؟؟؟ وہ کیوں؟ جی؟  اچھا۔۔ نہ وہ مدنی چینل شروع کرتے۔۔ نہ زلمے خلیل زاد کی پھوپھی اُسے دیکھ کر  تائب ہوتی۔ نہ وہ زلمے خلیل زاد پر دبائو ڈالتی اور نہ معاہدہ ہوتا۔ سو کریڈٹ گوز ٹو۔ ۔۔۔۔۔۔۔۔۔ ڈونلڈ ٹرمپ!!!!!

##############################
https://www.facebook.com/hanifsamanaa/posts/2683780248366055
بدبخت ذرائع کے مطابق کرونا وائرس کے خطرے کے باوجود "عورت مارچ" اپنی مقررہ تاریخ اور مقام پر "کھیلا" جائے گا۔ مظاہرے میں شریک خواتین کو "شوخ پنک کلر" کے خوشبودار ماسک بھی فراہم کئے گئے ہیں اور اُن سے ایک دوسرے کی نقلی وِگوں پر  ہاتھ رکھ کر یہ عہد بھی لیا گیا ہے کہ وہ ظالم مردوں کے اس سماج میں مردوں کے ذریعے ہی پھیلائے گئے کرونا کا مردانہ وار مقابلہ کریں گی ۔ اب کی بار  اُن کے نعروں میں کچھ تبدیلیاں کی گئیں ہیں جو کچھ یوں ہیں۔ " وہ وائرس ہو تم۔۔ وہ قاتل ہو تم۔۔ نہ میری مرضی، نہ میرے کپڑے، نہ وہ جگہ جہاں میں تھی۔ نہ وہاں اسکینر، نہ وہاں سہولتیں،  نہ وہاں ہسپتال جہاں میں تھی۔۔ نہ میری مرضی۔ نہ میرے کپڑے۔ نہ وہ جگہ جہاں میں تھی۔ وہ وائرس ہو تم۔۔۔ وہ قاتل ہو تم۔ (کیمرہ مین انتھونی کوئن کے ساتھ رپورٹر حنیف سمانا غیر حقیقی نیوز کراچی)

##############################
https://www.facebook.com/hanifsamanaa/posts/2682835835127163
کریڈٹ : حنیف سمانا  جی جی ۔۔۔ لائن میں لگ جائیں ۔۔ شاباش ۔۔ لائن میں لگ جائیں۔ کریڈٹ سب کو ملے گا۔۔ سب کو۔۔ جی جی آپ درست کہہ رہے ہیں عمران خان نے یہ کہا تھا کہ مسئلے کا حل صرف اور صرف مذاکرات ہیں۔ جی جی آپ بھی درست کہہ رہے ہیں کہ مولانا فضل الرحمان ایک زیرک سیاستدان ہیں۔ افغان جہاد میں اُن کی بڑی خدمات ہیں۔۔۔ جی کیا فرمایا؟  بلاشبہ ۔۔ بلاشبہ ۔۔ جماعت کے بغیر تو یہ جہاد مکمل ہی نہیں ۔۔ امریکہ کو دھول چٹانے میں جماعت کا بھی کردار ہے۔ یقیناً۔ جی؟  ہاں جی۔۔ بالکل جی ۔۔  یقیناً جی۔۔۔  طالبان کو نصیر اللہ بابر نے ہی بنایا تھا۔ اس جہاد کی کامیابی میں پیپلز پارٹی کا ہاتھ نہیں تو اُنگلی ضرور ہے۔ کیا جی؟  میاں صاحب؟  وہ پلیٹ لیٹس؟  قیمے والا نان؟  قطری خط؟ اچھا قطر میں معاہدہ ہوا ہے ۔ اس لئے کہہ رہے ہیں آپ؟ جی جی بالکل قطریوں سے تو شریف فیملی کے ہی مراسم تھے۔ یقیناً پھر تو قطریوں کو اُنہوں نے ہی آمادہ کیا ہوگا معاہدے کے لئے۔ کریڈٹ اُن کو بھی جاتا ہے۔ کیا؟  سِول سوسائٹی؟  وہ جنگ کے خلاف تھی؟ اُس نے سوشل میڈیا پر طعنے دے دے کہ طالبان کو ادھ موا کردیا تھا۔ اس لئے وہ امن پر راضی ہوئے؟  پھر تو ٹھیک ہے۔ کون؟  اسفندیار ولی؟  اور محمود خان اچکزئی؟  ہاں یہ دونوں بھی شروع ہی سے جنگ کے خلاف تھے۔ پھر تو امن معاہدے کا کریڈٹ ان کو بھی جاتا ہے۔ اور کوئی رہ گیا؟ جی؟  الیاس قادری؟ ہیں؟؟؟؟؟؟؟؟؟؟؟؟؟؟؟؟؟ وہ کیوں؟ جی؟  اچھا۔۔ نہ وہ مدنی چینل شروع کرتے۔۔ نہ زلمے خلیل زاد کی پھوپھی اُسے دیکھ کر  تائب ہوتی۔ نہ وہ زلمے خلیل زاد پر دبائو ڈالتی اور نہ معاہدہ ہوتا۔ سو کریڈٹ گوز ٹو۔ ۔۔۔۔۔۔۔۔۔ ڈونلڈ ٹرمپ!!!!!

##############################
https://www.facebook.com/hanifsamanaa/posts/2687901384620608
دو ٹکے کا آدمی : تحریر حنیف سمانا اے آر وائی کے مقبول ڈرامے "میرے پاس تم ہو" کے مصنف خلیل الرحمان قمر اچھے رائٹر یقیناً ہونگے مگر اچھے انسان بالکل بھی نہیں ہیں۔ مجھے ماروی سرمد اور اُس قبیل کے لوگوں سے ہمیشہ سے اختلاف رہا ہے اور میں ان کے خلاف لکھتا بھی رہا ہوں مگر آج ایک ٹاک شو کی ویڈیو دیکھی جس میں خلیل الرحمان قمر موجود ہیں اور جس میں ماروی سرمد فون سے حصّہ لے رہی ہیں۔  اس ٹاک شو میں قمر نے انتہائی بدتہزیبی کا مظاہرہ کیا۔ اُن کے لہجے سے کہیں سے بھی یہ ظاہر نہیں ہورہا تھا کہ وہ کوئی پڑھے لکھے انسان ہیں یا زندگی میں کبھی کسی اسکول کی دیوار کے پاس بھی بیٹھے ہیں۔  اُنہیں تو یہ شعور بھی نہیں کہ خواتین کی موجودگی میں کس طرح کی گفتگو کرنی چاہیئے۔ ایک عام غیر تعلیم یافتہ سڑک پر بیٹھا چھابڑی والا یا بس کنڈکٹر بھی عورتوں سے اس طرح گفتگو نہیں کرتا۔  میں یہ نہیں جانتا کہ ڈرامے کی مقبولیت نے اس شخص کا دماغ خراب کیا ہے یا یہ شخص فطرتاً ہی ایسا ہے۔ بہرحال یہ ثابت ہوگیا کہ ضروری نہیں کہ اچھا لکھنے والا حقیقی زندگی میں بھی ایک اچھا انسان بھی ہو۔ یہ پروگرام دیکھ کر انتہائی افسوس ہوا اور ڈرامہ "میرے پاس تم ہو" کے بعض مکالموں کی وجہ سےقمر کی جو دل میں عزت بنی تھی وہ زمین پر آ رہی۔ مجھے یہ شخص انتہائی خودسر، گھمنڈی اور ہٹ دھرم نظر آیا۔ جب یہ ٹی وی چینل پر live اتنا rude ہے تو عام زندگی میں کیسا ہوگا۔ انگریز صحیح کہتے ہیں۔ Never judge a book by its cover.

##############################
https://www.facebook.com/hanifsamanaa/posts/2689567747787305
حاصلِ گفتگو یہ ہے کہ چونکہ وہ خاتون صحیح نہیں اس لئے ہر شریف آدمی کو یہ حق حاصل ہے کہ میڈیا پر آکے اُسے دوسری خاتون کی موجودگی میں، ساری دنیا کے سامنے جتنی چاہے گالیاں دے۔ یہ عین اسلامی اور اخلاقی عمل ہے۔ (حنیف سمانا)

##############################
https://www.facebook.com/hanifsamanaa/posts/2692164060861007
اللہ اللہ : حنیف سمانا اسے وقت کا جبر کہیئے یا کوئی blunder کہ میرے جیسا شخص جسے ملالا کے خلاف لکھنے پر طالبان کا ایجنٹ کہا گیا تھا آج ماروی سرمد اور "میرا جسم میری مرضی" گروپ کے ساتھ بریکٹ کیا جا رہا ہے۔  کہاں میں.... کہاں یہ مقام .... اللہ اللہ ۔ یہ "اللہ اللہ" میں نے اپنے دونوں کان پکڑتے ہوئے کہا ہے۔ اور یہ سب کس وجہ سے... صرف اس لئے کہ میں نے صرف یہ کہا تھا کہ گالی نہیں دینی چاہیئے۔۔ کسی کو بھی نہیں ۔۔ عورت کو تو بالکل بھی نہیں۔۔ چاہے وہ جیسی بھی ہو۔۔ جتنی بھی بُری ہو۔ اگر زیادہ شور کر رہی ہے توآپ پروگرام کی میزبان سے کہیں کہ جی انہیں خاموش کرائیں۔ ان کا مائک بند کر دیں یا پھر میں اس پروگرام کا بائیکاٹ کرتا ہوں ۔۔۔ اور بس۔ مگر یہ کیا۔ " گھٹیا عورت ۔۔ تیرے جسم میں ہے کیا جو تیری مرضی ۔۔  تیرے جسم پر کوئی تھوکتا بھی نہیں۔ یو بلاڈی شٹ اپ۔ اپنی بکواس بند کر" یہ سب کہا گیا جو کہ میرا خیال تھا کہ نہیں کہا جاتا تو زیادہ اچھا ہوتا۔ یہی میرا جُرم تھا۔ جس پر دوستوں نے بھی میری کھچائی کی۔ واٹس اپ پر میرے خلاف میسیج آئے۔ مجھے "گندی۔۔ اسلام دشمن عورتوں کا حمایتی" کہا گیا۔ ایک صاحب کمنٹس میں کہنے لگے کہ تم جیسے دانشوروں کو ماروی سرمد جیسا ہمسفر ملے" میں نے جواب میں لکھا۔  " آمین۔ ہمیں ماروی سرمد جیسا ہمسفر ملا تو ہم اُسے بھی سُدھار لیں گے لیکن اللہ کرے تیرے جیسی بدتمیز اولاد کسی کو نہ ملے چونکہ اُس کا سُدھرنا مشکل ہے" یہ تو عام آدمی کی بات ہے۔ دوستوں کے گلے شکوے اپنی جگہ پر ہیں۔ اُن سے یہی کہنا ہے کہ میرے لئے آپ کی دوستی مقدم ہے۔ اگر آپ کا خیال ہے کہ قمر صاحب نے جو کیا ٹھیک کیا۔ اسی طرح معاشرے کی بگڑی ہوئی عورتوں کی اصلاح ہوتی ہے کہ انہیں گھٹیا عورت اور بلاڈی کہہ کے پکارنے سے ہی وہ درست ہونگی تو پھر آئیے ۔۔ میں بھی اُنہیں اسی طرح پکارتا ہوں ۔۔ مگر ٹھہرئیے!! وہ میری تربیت؟

##############################
https://www.facebook.com/hanifsamanaa/posts/2690895607654519
لو جی!   آج یہ بات آبِ زر سے لکھ لیں۔۔ میرا آپ سے اور آپ کا مجھ سے کچھ باتوں میں متفق ہونا اور کچھ میں اختلاف کرنا ظاہر کرتا ہے کہ ہم نے ابھی سوچنا نہیں چھوڑا۔۔ مکمل اتفاق اپنے سوچنے کے حق سے دستبرداری ہے اور یہیں سے شخصیت پرستی اور مسلک و فرقہ پرستی جیسی بیماریاں شروع ہوتی ہیں ۔۔ تو میرے دوست!  میرے بھائی!  سوچنا مت چھوڑیں۔۔ (حنیف سمانا)

##############################
https://www.facebook.com/nab.khan.756/posts/141253024058596
بیگم نے دوسرے کمرے سے آواز لگائی۔ " آپ نے کولیسٹرول کی گولی کھائی؟" میں نے کہا۔ "نہیں" بیگم نے چینخ کے پوچھا۔ "کیوں نہیں کھائی؟" میں نے زور سےکہا۔ " میرا جسم میری مرضی" تھوڑی دیر بعد بیگم اُٹھ کے میرے کمرے میں آئیں اور خلیل الرحمان قمر کی طرح مجھے گھورنے لگیں۔ میں نے جلدی سے کولیسٹرول کی گولی لی اور بغیر پانی کے ہی نگل گیا۔ (حنیف سمانا) Hanif Samana😃👌🏿🙏

##############################
https://www.facebook.com/hanifsamanaa/posts/2698548586889221
کبھی کبھی میرا دل چاہتا ہے کہ میں میئر کراچی وسیم اختر اور وزیرِاعلٰی سندھ مراد علی شاہ کو اپنے ساتھ رکشے میں بِٹھاکے ٹاور سے نیوکراچی تک کا سفر کروں۔ ( حنیف سمانا )

##############################
https://www.facebook.com/hanifsamanaa/posts/2701613949916018
حصّے دار : حنیف سمانا  عثمانی صاحب کا بیٹا نیا نیا جوان ہوا ہے. ایک روز عثمانی صاحب سے کہنے لگا. "بابا! مجھے ایک الیکٹرک شیور دلا دیں" عثمانی صاحب نے اُس کی طرف بغور دیکھا... مسکرائے... پھر کہنے لگے. " ماشاء اللہ... شیو اب جلدی بڑھنے لگی ہے" بیٹا بولا، " جی بابا! مجھے ہر ہفتے اپنی جیب خرچ میں سے سو ڈیڑھ سو روپے نائی کو دینے پڑتے ہیں" عثمانی صاحب اپنی جگہ سے اٹھے اور بیٹے کے قریب گئے. اس کے کندھے پر ہاتھ رکھا. پھر نہایت ہی دھیمے انداز میں کہنے لگے. " بیٹا!  اگر جیب خرچ کم ہے تو میں بڑھا دیتا ہوں. مگر یہ جو جملہ آپ نے کہا نا کہ نائی کو سو ڈیڑھ سو روپے دینے پڑتے ہیں... یہ سوچ مناسب نہیں " بیٹا اپنے والد کی طرف حیرت سے دیکھنے لگا. اس کے کچھ پوچھنے سے پہلے عثمانی صاحب کہنے لگے. " دیکھو یہ جو اللہ تعالٰی ہمیں روپے پیسے دیتا ہے نا... یہ بینکوں میں جمع کرنے کے لئے یا تجوریوں میں جوڑ کے رکھنے کے لئے نہیں دیتا. اس میں مختلف لوگوں کا حصہ ہوتا ہے. گھر کے افراد کا، گھر میں اور آفس میں کام کرنے والے ملازمین، ماسیاں، چوکیدار، جمعدار، دھوبی، نائی، بچوں کو پڑھانے والے ٹیچرز اور قاری صاحبان... محلے کے سبزی فروٹ والے، قصائی وغیرہ وغیرہ... یہ سب اس میں شریک ہیں. اللہ نے ہمارے ذریعے ان سب تک روزی پہنچانی ہوتی ہے.. ان سب کا حصہ ان تک پہنچا دیا کرو.... اسے روکو مت... اسے روکو گے تو تمہیں آنا بھی رک جائے گا بلکہ کوشش کرو کہ ان کے وقت سے پہلے انہیں دیدو.. ان کے مانگنے سے پہلے انہیں دیدو. کسی کو پہلی تاریخ کو تنخواہ دیتے ہو تو اسے ایک دن، دو دن پہلے دیدو. انہیں سرپرائز دو. ان کی جائز ضرورتوں کا علم ہو تو انہیں پورا کرتے رہو. یقین کرو اگر اس طرح کرو گے تو اللہ تمہیں ایسی جگہ سے رزق دیگا جو تمہارے گمان میں بھی نہیں ہوگی " عثمانی صاحب خاموش ہوئے تو بیٹا اپنی نشست سے کھڑا ہوا. اس نے بابا کی طرف دیکھا اور کہا. " بابا! ان شاء اللہ ایسا ہی ہوگا جیسا آپ نے کہا ہے... میں ابھی شیو بنوا کے آتا ہوں " بیٹا یہ کہہ کے دروازے کی طرف بڑھا اور پھر واپس مُڑ کر عثمانی صاحب کی طرف دیکھ کر اس نے کہا. " بابا! یو آر گریٹ... مجھے فخر ہے کہ میں آپ کا بیٹا ہوں"

##############################
https://www.facebook.com/hanifsamanaa/posts/2703019886442091
ایک محفل میں مجھ سے پوچھا گیا۔ "آپ دیوبندی ہیں یا بریلوی؟ " میں نے جواب دیا۔ " بھائی! یہ تو بریانی پر depend کرتا ہے کہ بریانی کس کی اچھی ہے" ( 2015 حنیف سمانا)

##############################
https://www.facebook.com/hanifsamanaa/posts/2705864996157580
ایسا کروگے تو کون آئے گا : حنیف سمانا  آخرکار پنامہ کیس اپنے منتقی انجام کی طرف بڑھ رہا ہے . بین الاقوامی سازشیں کامیاب ہورہی ہیں . نظریہء پاکستان کو نقصان پہنچایا جارہا ہے . ایک ایماندار .... بلکہ مجھے کہنے دیجئے ... آئین کی روح کے عین مطابق صادق اور امین بندے کو... کہ جس نے راتوں کو اورنگ زیب عالمگیر کی طرح ٹوپیاں گھما گھماکے ... معاف کیجئیے گا ... ٹوپیاں بنا بناکے .. اتنی بڑی ایمپائر کھڑی کی ... اس سے آج پوچھا جارہا ہے کہ تمہارے پاس پیسہ کہاں سے آیا .. ارے پوچھنا ہے تو جاکے عمران خان سے پوچھو کہ تم نے بنی گالہ کا مکان کیسے بنایا ..  کسی جرنل کرنل سے پوچھو... کسی جج سے پوچھو .. تمہیں ساری دنیا میں پوچھنے کے لیے صرف میرا قائد ہی ملا تھا? سچ ہے اس ملک کو جمہوریت کی پٹری پر چلنے ہی نہیں دیا جاتا . اسی لیے تو ہر چینلز پر اور سوشل میڈیا میں لبرلز اور جمہوریت پسند سینہ کوبی کررہے ہیں . آپ کیا سمجھے کہ کیوں رو رہے ہیں ? کیا ان کی ساس مرگئی ہے اس لیے رو رہے ہیں ? ارے نہیں .... جمہوریت کے لیے رو رہے ہیں . انہیں جمہوریت سے پیار ہے .. بالکل اسی طرح ... جس طرح مجنوں کو لیلٰی کے کتّے سے تھا . یہ محبت کی باتیں ہیں .. اسے کیا سمجھیں دو ٹکے کے آمریت پسند ... جرنیلوں کی گود میں پلنے والے. ذرا اس ملک میں جمہوریت جڑ پکڑتی ہے .. جمہوریت کو دبوچنے والے آجاتے ہیں .. ارے ہوجانے دیتے تھوڑی کرپشن ... بن جانے دیتے لندن میں تھوڑے فلیٹس ... کونسی قیامت آجاتی .. پاکستان تو سمندر ہے ... دو چار لوٹے ....  سوری ...  دو چار بالٹیاں میرے قائد میاں محمد نواز شریف نے نکال لیں .. تو سمندر کو کیا فرق پڑنا ہے ... اس سے پہلے دس پندرہ لوٹے ... دوبارہ سوری ... دس پندرہ بالٹیاں زرداری نکال کے لے گیا .. آیا سمندر میں کوئی فرق? بلاوجہ کی باتیں ہیں . لیکن اس بار کیا مولانا تو کیا لبرلز ... سب جمہوریت اور کرپشن کے دفاع کے لئے متحد ہیں . اب کسی طالع آزما میں ہمت نہیں کہ کرپشن کا بال بھی بیکا کرسکے . جئے جمہوریت ... سدا جئے . (2017 جولائی)

##############################
https://www.facebook.com/hanifsamanaa/posts/2704965966247483
بنیان اور بیانیہ : حنیف سمانا  اِس ملک کے بائیس کروڑ باسی صرف اس لئے شب و روز محنت کرتے ہیں تاکہ ان کے حکمران ایک پُر آسائش زندگی گزار سکیں... پردیس میں اور دیس میں بڑی بڑی جائیدادیں بنا سکیں. پچاس ساٹھ گاڑیوں کے پروٹوکول میں گھوم پھر سکیں. پرائیویٹ جہازوں میں ایک شہر سے دوسرے شہر آجا سکیں..... قیمے والے نان اور بریانی کی تقسیم کے ذریعے اپنے جلسوں کی شان اور تعداد بڑھا سکیں.... ٹی وی پر اپنے کارناموں پر مبنی اربوں کے اشتہارات چلا سکیں.... صحافیوں کو اور چینلز مالکان کا جہنم بھر سکیں.... الیکشن خرید سکیں..... اپنے جرائم پر پردہ ڈالنے کے لئے عدالتوں میں کروڑوں کے وکیل رکھ سکیں. صرف اس لئے محنت کرتے ہیں یہ بائیس کروڑ... ورنہ ان کی اپنی تو ضرورتیں بہت تھوڑی ہیں... دو وقت کی روکھی سوکھی روٹی... تن پر معمولی کپڑا اور ٹوٹا پھوٹا چھپڑ.... جس کے نیچے ساری عمر بسر ہوتی ہے... اس آس پہ کہ خدا کبھی تو چھپڑ پھاڑ کے دے گا. یہ اکثریت کا ذکر ہے. ان چند فیض یافتہ اشرافیہ کو چھوڑ کے کہ جو کسی نہ کسی طرح مختلف حکومتوں کے زیر سایہ رہی ہے. کل پنڈی میں محترمہ مریم نواز نے سوشل میڈیا کانفرنس بلائی... اُس میں کروڑوں نواز شریف کے چاہنے والوں نے شرکت کی.. اُس میں مریم بی بی کے بھی اربوں فالوورز تھے اور کیپٹن صفدر کے بھی کھربوں... مریم اورنگزیب صاحبہ کے بھی کوئی سترہ، ساڑھے سترہ کے قریب فالوورز تھے. یہ "ساڑھے" کا لفظ میں نے اس لئے لگایا ہے کہ ایک خاتون سوشل میڈیا ورکر کے ہاتھوں میں ڈیڑھ دو سال کا چھوٹا ورکر بھی تھا. مریم بی بی نے وہی باتیں کیں. جو وہ کرتی ہیں. خفیہ ہاتھ، عدلیہ اور لاڈلا... یہی ان کے ٹارگٹ تھے. انہیں کسی نے بتایا ہے کہ ان کا یہ بیانیہ عوام میں مقبول ہورہا ہے.  اگلے الیکشن تک اسی کو رگڑنا ہے. اور کچھ تو ہے نہیں عوام کو دکھانے کے لئے. عوام کا تو انہوں نے مہنگائی کے ذریعے بنیان تک اتار لیا ہے. آمدنی سے زیادہ اثاثوں کا بھی کوئی جواب نہیں. دیکھئے 2018 میں قیمے والے نان جمہوریت کو کتنا استحکام بخشتے ہیں. (مارچ 2018)

##############################
https://www.facebook.com/hanifsamanaa/posts/2707291199348293
اس وقت عامر لیاقت جیو پر ہوتے تو مزہ آتا۔ وہ صحیح طریقے سے اس دلسوز اور تاریخی واقعے کو بیان کرتے کہ کس طرح حضرت عیسٰی علیہ سلام کے ٹھیک 2020 سال بعد سندھ کے ایک بہادر سپوت میر شکیل الرحمان نے بحرِ ظلمات میں گھوڑے دوڑا دیئے پر ظالم نیب کے آگے سر نہیں جھکایا۔ نیب کے ظالموں نے میر صاحب کا پانی بند کردیا۔ یہاں تک شیمپو اور بالٹی بھی چھپادی مگر وہ میر صاحب کو اپنے اصولی موقف سے ہٹا نہ سکے۔ سلام اس مردِ آہن پر!! (حنیف سمانا)

##############################
https://www.facebook.com/hanifsamanaa/posts/2707238939353519
ظالموں نے میر شکیل الرحمان کا پانی بھی بند کردیا ہے۔  (حنیف سمانا)

##############################
https://www.facebook.com/hanifsamanaa/posts/2711817998895613
اگر ھود بھائی اسلام پر بات کرنے سے باز نہیں آتے تو خادم رضوی سے کہا جائے کہ وہ فزکس پڑھانا شروع کریں۔ حنیف سمانااگر ھود بھائی اسلام پر بات کرنے سے باز نہیں آتے تو خادم رضوی سے کہا جائے کہ وہ فزکس پڑھانا شروع کریں۔ حنیف سمانا

##############################
https://www.facebook.com/hanifsamanaa/posts/2711660265578053
جس وقت ہم سائنس کے حمایتی بن کر مذہب پر تنقید کر رہے ہوتے ہیں۔ اُس وقت ہمیں اپنے "ایکسٹرا جینئیس" ہونے کا گمان ہوتا ہے حالانکہ اِن دونوں کا باہمی تقابل ہی احمقانہ اور غیر فطری ہے۔ سیب کا سیب سے اور نارنگیوں کا نارنگیوں سے تقابل ہوتا ہے۔ اگر کوئی کہے کہ کابلی انار سے تو سندری آم اچھا ۔۔ تو آپ اُسے کیا کہینگے ۔۔ جی بالکل! آپ اُسے فیس بک کا گریڈ اکیس کا دانشور کہینگے نا۔ اقبال پہلے ہی کہہ گئے ہیں۔ "کرگس کا جہاں اور ہے شاہیں کا جہاں اور" جس طرح سائنس انسانوں کی ضرورت ہے اسی طرح مذہب بھی انسانوں کو درکار ہے۔ آپ جتنا بھی اچھا یا لمبا کُرتا پہن لیں مگر نیچے پجامے یا شلوار کی ضرورت تو بہرحال رہے گی۔ کیا خیال ہے؟ ( حنیف سمانا)

##############################
https://www.facebook.com/hanifsamanaa/posts/2715950415149038
پرفارمنس : حنیف سمانا عُمیر کا دادا کراچی میں شدید بیمار پڑگیا۔ عُمیر کے والد نے گھبرا کے میرپور خاص سے اپنے بھائی اور بہنوں  کو بھی بلالیا کہ ابّا کی طبیعت بہت سیریس ہے۔ عُمیر کی پُھپّیاں آئیں تو گھر میں عجب سا سماں بن گیا۔ رونا دھونا قبل از وقت شروع ہوگیا۔ عمیر کی امّاں نے تو سُسر کی جدائی کے خوف سے سینہ کوٹنا اور بین کرنا شروع کردیا۔  " ہائے ابّا! ہم کس کے سہارے جئیں گے۔ تم نے یہ کیا کیا ابّا" وغیرہ۔۔ اُسے اتنی جلدی تھی کہ قُل پڑھنے کے لئے چنے بھی منگوا لئے تھے۔ عمیر کے دادا بھی ہکّا بکّا رہ گئے اور اپنے ایک ہاتھ سے اپنے دوسرے ہاتھ کی نبض چیک کرنے لگے۔ ہاتھ سینے پر رکھا کہ دل چل تو رہا ہے نا؟  ڈاکٹر آیا۔ اُس نے دادا کو دیکھ کر کہا۔ "گھبرانے کی ضرورت نہیں۔ کمزوری کی وجہ سے انہوں نے آنکھیں چڑھالیں تھیں۔ صبح تک صحیح ہوجائیں گے"  عُمیر کی امّاں اپنے میاں کو غصّے سے دیکھنے لگیں کہ کچھ سمجھتے ہیں نہیں .. بلاوجہ نندوں کو اور دیور کو بُلا کر سر پر بٹھا دیا ہے۔ اب یہ اتنے آرام سے جائیں گے بھی نہیں۔  اگلی صبح گھر کے لوگ اُٹھے تو دیکھا کہ دادا باہر لان میں ٹہل رہے ہیں۔ عُمیر کی چھوٹی پُھپّی جس نے رات کو رو رو کے آنکھیں سُجائیں تھیں۔ اب ابّا کو لان میں ٹہلتا دیکھ کے عجیب کھسیانی سی ہوگئیں۔  "ابّا تم تو ایویں ڈراتے ہو۔  تمہیں کچھ ہوتا نہیں بلاوجہ سارے خاندان کو جمع کرلیتے ہو" دادا مسکرائے اور شعر پڑھا۔ " سرسری ذکر کیا تھا عشق میں مر جانے کا، اب اُن کی ضد ہے کہ تم مر کے دکھاؤ ہم کو" شام ہوئی تو عمیر کی دونوں پُھپّیوں اور چاچا نے اپنی بھاوج کا رویہ دیکھ کر واپس جانے کی ٹھانی۔  عمیر کے ابّا نے اپنے بھائی بہنوں کو بس رسماً کہا۔ "آپ لوگ رُک جاتے تو اچھا ہوتا" یہ کہتے ہی اُنہوں نے اپنی بیوی کی طرف دیکھا جو دانت پیس رہی تھیں۔ عمیر کے ابّا نے جُھرجھری لی اور بھائی بہنوں کو گھر کے مین گیٹ تک چھوڑنے گئے۔ بھائی بہن رخصت ہوئے۔ ابھی وہ گھر سے نکل کے کینٹ اسٹیشن بھی نہیں پہنچے ہونگے کہ عمیر نے آکے اپنے ابّا سے کہا۔ " ابّا ابّا! جلدی چلو۔ دادا نے گردن ایک طرف کو جُھکا لی ہے۔ وہ جواب بھی نہیں دے رہے۔ عُمیر کی امّاں نے منہ بگاڑا۔ " ہائے اُن کی تو عادت ٹھہری گردن جھکانا"  عمیر کے ابّا دوڑ کے دادا کے کمرے میں گئے۔ جلدی سے ڈاکٹر کو بُلایا گیا۔ ڈاکٹر نے آکے چیک کیا اور کہا۔ " معزرت! اب یہ اس دنیا میں نہیں رہے" عمیر نے اور اس کے ابّا نے رونا شروع کیا۔ دوسری طرف سے عمیر کی امّاں کی آواز آئی۔ " ہائے ڈاکٹر! تُو اچھی طرح چیک کرلے۔ پہلے بھی کئی دفعہ یہ گردن جھکا چکے ہیں۔ پھر کہیں تیری کچّی ہوجائے" ڈاکٹر بولا۔ " میں نے اچھی طرح چیک کرلیا ہے۔ اگر آپ second opinion لینا چاہو تو سِول ہسپتال لے جائو۔ اپنی تسلی کرلو" عمیر کی امّاں پھٹ سے بولیں۔ " ارے نہیں نہیں ڈاکٹر! ہمیں تجھ پر پورا بھروسہ ہے" اُس کے فوراً بعد عمیر کی امّاں نے اپنی tune تبدیل کی اور بین شروع کردیا۔   " ہائے ابّا! کیوں ہمیں چھوڑ کر چلے گئے۔ ہائے ابّا"

##############################
https://www.facebook.com/nab.khan.756/posts/143340817183150
“بندے اپاہج نہیں ہوندے سوچاں اپاہج ہوندیاں جے” 👻👽☠️ اپاہج سوچ : حنیف سمانا Hanif Samana ہم خود ہی عقلِ کل ہیں.  ہمیں کہیں سے بھی... کسی سے بھی کوئی حکمت کی بات لینے کی ضرورت نہیں.. ہمیں سب آتا ہے... دنیا ہمیں سمجھانے کی... سکھانے کی کوشش نہ کرے.. ہمیں اسٹیفن ہاکنگ سے بھی مسئلہ ہے کہ اُس کا عقیدہ کیا تھا...  ہمیں اس سے کوئی لینا دینا نہیں کہ یہ زندگی بھر کیا کرتا رہا اور کس طرح کرتا رہا .. یہ دنیا میں آیا اور دنیا سے گیا.. اس دوران اس نے کیا کیا. اس دنیا کو کیا دیا... ہمارا مسئلہ تو یہ ہے کہ اس نے کیا نہیں کیا... اس نے کلمہ نہیں پڑھا ... اور یہ کہ وہ سب کچھ نہیں مانتا تھا جو ہم مانتے ہیں...  اس بدبخت نے وہ سب کچھ نہیں کیا جو ہم اپنی حسین اور قیمتی زندگیوں میں کرتے ہیں... یہ دوسروں سے عقیدے کی بنیاد پر گتھم گتھا نہیں ہوا .. اس نے یہ کافر، وہ کافر نہیں کھیلا.. اس نے کرپشن کے ذریعے جائیدادیں نہیں بنائیں.. اس نے دودھ میں پانی نہیں ملایا... جعلی ادویات نہیں بنائیں.. ہماری طرح حج اور عمرے نہیں کئے... یہ بے کار اور اپاہج آدمی ... یہ ہمارا آئیڈیل نہیں ہوسکتا. ہمارا آئیڈیل ازم کا معیار بہت بلند ہے. اس میں یہ ٹٹ پونجئے ویل چیئر پر بیٹھنے والے معذور لوگ فٹ نہیں ہوتے... ایسے تو ہمارے ہاں چوک پر بھیک مانگتے ہیں. (March 2018)

##############################
https://www.facebook.com/nab.khan.756/posts/143924240458141
اس وقت قوم ایک بڑی آزمائش سے گزر رہی ہے۔ بازاروں کے بند ہونے کے سبب روز کا دھاڑی دار مزدور اور خوانچے والے شدید مشکلات کا شکار ہونگے۔   صاحبِ ثروت لوگوں سے التماس ہے کہ اس بار رمضان سے پہلے ہی اپنی زکوٰة ضرورت مندوں تک پہچانے کا اہتمام کریں۔ اپنے ملازموں کے گھروں کی راشن اور ادویات کی ضرورتوں کا خیال رکھیں۔  اللہ کریم اپنے نبی صلی اللہ علیہ وسلم کے صدقے میں آپ کو اور آپ کے پیاروں کو ہر بیماری، مشکل اور آزمائش سے محفوظ رکھے۔ آمین۔ دعا گو : حنیف سمانا Hanif Samana🙏

##############################
https://www.facebook.com/hanifsamanaa/posts/2719389928138420
اس وقت قوم ایک بڑی آزمائش سے گزر رہی ہے۔ بازاروں کے بند ہونے کے سبب روز کا دِہاڑی دار مزدور اور خوانچے والے شدید مشکلات کا شکار ہونگے۔   صاحبِ ثروت لوگوں سے التماس ہے کہ اس بار رمضان سے پہلے ہی اپنی زکوٰة ضرورت مندوں تک پہچانے کا اہتمام کریں۔ اپنے ملازموں کے گھروں کی راشن اور ادویات کی ضرورتوں کا خیال رکھیں۔  اللہ کریم اپنے نبی صلی اللہ علیہ وسلم کے صدقے میں آپ کو اور آپ کے پیاروں کو ہر بیماری، مشکل اور آزمائش سے محفوظ رکھے۔ آمین۔ دعا گو : حنیف سمانا

##############################
https://www.facebook.com/hanifsamanaa/posts/2722410174503062
مجھے لگتا ہے کہ ہم لوگ اگر کورونا سے بچ بھی نکلے تو پھر بھی میڈیا کی دی گئی ٹینشن سے مر جائیں گے ( حنیف سمانا )مجھے لگتا ہے کہ ہم لوگ اگر کورونا سے بچ بھی نکلے تو پھر بھی میڈیا کی دی گئی ٹینشن سے مر جائیں گے ( حنیف سمانا )

##############################
https://www.facebook.com/hanifsamanaa/posts/2720188544725225
اپنی اپنی قیامت : حنیف سمانا کئی دنوں سے ایک سوچ ہے۔ اُس کا اظہار اُدھار ہے۔ مسئلہ یہ ہے کہ مذہب کی مروجہ معلومات سے "لگا" نہیں کھاتی۔ خیر ٹکراتی بھی نہیں۔ بس پاپولر سوچ سے الگ ہے۔ ہوسکتا ہے اظہار کروں تو اعتراض اُٹھے۔  تنقید ہو۔  دونوں کے لئے تیار۔۔  اللہ دے جُراتِ اظہار۔ ہاں۔۔ تو بات یہ ہے کہ میری اپنی سوچ ہے کہ ہر آدمی اپنی موت سے چند لمحے پیشتر اپنے حصّے کی قیامت ضرور دیکھتا ہے۔ یعنی ہر انسان کی پروگرامنگ ایسی کی گئی ہے کہ مرنے سے کچھ لمحے پہلے صرف اُسے قیامت برپا ہوتی نظر آتی ہے۔ صرف اُسے ۔دوسرے کسی کو نہیں۔ یعنی سورج سوا نیزے پر۔۔ پہاڑ روئی کے گالوں کی طرح اُڑتے ہوئے۔ اور جو کچھ قیامت والے روز ہونے کا بتایا گیا ہے وہ ہر شخص اپنی موت سے چند لمحے قبل ( اب یہ چند لمحے سیکنڈوں میں بھی ہوسکتے ہیں) دیکھتا ضرور ہے اور یہ سب کچھ صرف اُسے نظر آتا ہے۔ باقی کسی دوسرے کو نہیں۔  بنانے والے نے ہر شخص کے اندر اُس کی اپنی پروگرامنگ ایسی کی ہے کہ وہ اپنی آنکھوں سے قیامت برپا ہوتے دیکھے اور اُسی عالم میں اُس کی روح قبض کرلی جائے۔ چونکہ کوئی واپس نہیں آیا ۔ اس لئے کسی نے نہیں بتایا۔ مذہب بھی مصلحتا" خاموش ہو۔  اب آپ یہ سوال کرنے میں  حق بجانب ہیں کہ مجھے یہ خیال کیسے آیا۔ دراصل میں نے کچھ بزرگوں کو اُن کے آخری لمحات میں بہت قریب سے دیکھا۔ وہ رخصت ہونے سے چند لمحے قبل اگر بستر پر لیٹے ہیں تو چھت کی طرف ایسے دیکھتے ہیں جیسے اُنہیں کچھ نظر آرہا ہے اور وہ اظہار نہیں کر پارہے ۔ اُن کی زبان لڑکھڑانے لگ جاتی ہے۔ الفاظ ساتھ نہیں دیتے اور وہ حالت میں رخصت ہوجاتے ہیں۔ قریب موجود لوگ کہتے ہیں کہ شاید انہیں وہ فرشتہ نظر آرہا ہے جو روح قبض کر رہا ہے۔ مگر میرا خیال مختلف ہے۔ اس خیال پر سنجیدہ تبصرہ فائدہ مند ہوگا۔ آپ سے آپ کے مشاہدے کا اظہار چاہوں گا۔ غیر سنجیدہ تبصرہ پوسٹ کو گھسیٹ کے کہیں اور لے جائے گا۔

##############################
https://www.facebook.com/hanifsamanaa/posts/2725486090862137
کیا ہم بحیثیت قوم موجودہ صورتِ حال کو سیریس لے رہے ہیں؟ (حنیف سمانا)

##############################
https://www.facebook.com/hanifsamanaa/posts/2728698873874192
"دل کی مسجد میں معتکف ہوجا، شہرِ بد ذات کی نظر ہے خراب" (حنیف سمانا)

##############################
https://www.facebook.com/hanifsamanaa/posts/2728118733932206
بے خبر ذرائع کے مطابق ماروی سرمد نے حکومت کی طرف سے لاک ڈائون، گھر پر رہنے اور چہرے پر ماسک لگانے کی پابندیوں کو مسترد کرتے ہوئے کہا ہے کہ  "میرا جسم میری مرضی"۔ حکومت نے مجبور ہوکے خلیل الرحمان قمر سے رابطہ کرنے کا فیصلہ کیا ہے کہ وہ اپنی زبان میں سمجھائیں۔😅 (کیمرہ مین ڈونلڈ ٹرمپ کے ساتھ رپورٹر حنیف سمانا "بک بک نیوز کراچی")

##############################
https://www.facebook.com/alvi.mux/posts/559414398308000
Hanif Samana طارق جمیل صاحب کی دعا بڑی رقّت آمیز تھی، اثر انگیز تھی۔ مگر اُن سے آخر میں ایک گناہِ کبیرہ سرزد ہوگیا کہ انہوں نے عمران کو ایماندار حکمران کہہ کے اس کی سلامتی کی دعا مانگ لی۔ یہ ان کا ناقابلِ معافی جرم تھا۔ ہاں اگر وہ یہ الفاظ نواز شریف، زرداری یا مولانا فضل الرحمان صاحب کے بارے میں کہتے تو دعا کی تاثیر کچھ اور ہوتی اور وہ آسمانوں میں قبول ہونے سے قبل زمین پر مقبول ہوجاتی۔ طارق جمیل صاحب کو بھی دنیا داری نہیں آئی۔ جو دل میں تھا وہی کہہ دیا۔ تھوڑی سی منافقت سے کام لیتے تو آج اتنے بُرے نہ بنتے اور پھر اُن کے منہ سے الباکستان کے آرمی چیف کی تعریف اور پھر یہ کہنا کہ مجھے اس دھرتی الباکستان  سے محبت ہے۔  یہ کیا کردیا حضرت! کیوں ان بُرے حالات میں برنال کو مہنگا کروائیں گے۔   ( حنیف سمانا )

##############################
https://www.facebook.com/hanifsamanaa/posts/2730155073728572
طارق جمیل صاحب کی دعا بڑی رقّت آمیز تھی، اثر انگیز تھی۔ مگر اُن سے آخر میں ایک گناہِ کبیرہ سرزد ہوگیا کہ انہوں نے عمران کو ایماندار حکمران کہہ کے اس کی سلامتی کی دعا مانگ لی۔ یہ ان کا ناقابلِ معافی جرم تھا۔ ہاں اگر وہ یہ الفاظ نواز شریف، زرداری یا مولانا فضل الرحمان صاحب کے بارے میں کہتے تو دعا کی تاثیر کچھ اور ہوتی اور وہ آسمانوں میں قبول ہونے سے قبل زمین پر مقبول ہوجاتی۔ طارق جمیل صاحب کو بھی دنیا داری نہیں آئی۔ جو دل میں تھا وہی کہہ دیا۔ تھوڑی سی منافقت سے کام لیتے تو آج اتنے بُرے نہ بنتے اور پھر اُن کے منہ سے الباکستان کے آرمی چیف کی تعریف اور پھر یہ کہنا کہ مجھے اس دھرتی الباکستان  سے محبت ہے۔  یہ کیا کردیا حضرت!   ( حنیف سمانا )

##############################
https://www.facebook.com/hanifsamanaa/posts/2734574079953338
کیسا مُنصف مزاج وائرس ہے۔ غریب تو غریب شہزادہ چارلس کو بھی نہیں چھوڑا۔  اے ملحد سُن! "کوئی تو ہے جو نظامِ ہستی چلا رہا ہے" ( حنیف سمانا )

##############################
https://www.facebook.com/hanifsamanaa/posts/2734088453335234
شہر خالی رستے خالی گلیاں خالی خانہ خالیجام خالی میز خالی ساغر و پیمانہ خالیچل دئیے ہیں دوستوں اور بلبلوں کے قافلے…See more

##############################
https://www.facebook.com/hanifsamanaa/posts/2739203126157100
"اگر میر شکیل الرحمٰن کو نہ پکڑا جاتا تو کرونا اتنا نہ پھیلتا" حفیظ اللہ نیازی۔ یہ "ماموں" بھی سلیم صافی کی طرح اللہ کی عجیب و غریب تخلیق ہے۔ اس کی اوپر کی ڈیوائس میں بھی "اینٹی عمران" نام کا اینٹی وائرس ڈلا ہوا ہے (حنیف سمانا )

##############################
https://www.facebook.com/hanifsamanaa/posts/2740819185995494
یہ مدینے کا شیخ والا ڈرامہ تھوڑی سی ترمیم کے ساتھ بہت پرانا ہے۔ ہمارے بچپن میں فوٹو اسٹیٹ کی کاپی کی شاپ ہوا کرتی تھیں۔ یہ ڈرامہ ان کا بزنس خوب چلاتا تھا۔ مدینے کا شیخ اپنے پیغام میں یہ کہتا تھا کہ اس پیغام کی پچاس کاپیاں کروا کے لوگوں میں تقسیم کریں جو نہیں کرے گا اس کا یہ ہوجائے گا۔ اسے وہ ہوجائے گا وغیرہ۔ خود میں نے اپنے دورِ جہالت میں😆 اس شیخ کے میسیج کی پچاس کاپیاں مسجد کے باہر لوگوں میں بانٹیں تھیں😆😆

##############################
https://www.facebook.com/hanifsamanaa/posts/2740557899354956
کہتے ہیں دس ہزار ٹاورز ہیں۔۔۔ پتہ نہیں کہاں اِن کے گھر کے اندر ہیں۔۔۔ نیٹ ورک تو جب بھی دیکھو خیبر میل کی طرح چلتا ہے۔ "loading..loading..loading"  my foot....... بیٹے نے جب یہ موبائل کی لائن لی تھی تب ہی میں نے کہہ دیا تھا کہ یہ کونسی لائن لے لی۔ یہ لائن یا تو تمہارے پاس ہے یا پھر چائنا کے صدر پھِنگ پھونگ پھِنگ کے پاس۔ کیا۔۔۔۔ یہ نام نہیں؟ تو پھر شِنگ شونگ شِنگ ہوگا۔ ہائیں ۔۔۔ یہ بھی نہیں؟ ارے تو کچھ اور ہوگا۔ نام میں کیا رکھا ہے یار!! ( حنیف سمانا )

##############################
https://www.facebook.com/hanifsamanaa/posts/2743560815721331
وقت مشکل گزر رہا ہے۔ مجھ پر آپ پر ہم سب پر۔ اور اس سے زیادہ اُن پر کہ جن کے پیارے بچھڑے ہیں۔ اس خطّے کے لوگوں کے علاوہ دنیا کے دیگر حصّے کے لوگوں پر۔ اٹلی، فرانس، اسپین، امریکہ، چین اور ایران۔ کس کس کو روئیں۔ ہنسنے کو جی نہیں چاہتا۔ مگر ذہن اس طرف سے ہٹانے کے لئے طرح طرح کی پوسٹ کرتے ہیں۔ توجہ ہٹاتے ہیں۔ تاکہ جی سکیں۔ اور دوسروں کو زندہ رکھ سکیں۔ پھر گھوم کے نیوز چینل کی طرف آتے ہیں۔ پھر بی پی ہائی۔ پھر دل پریشان۔ آگہی بھی عذاب ہے۔ یہ وقت سخت ضرور ہے۔ اس میں سے جو بچ کر نکل گیا۔ اور اپنے پیاروں کو بچاکر نکال گیا۔ وہی خوش نصیب۔ ہم کمزوروں کے پاس ایک ہی ہتھیار ہے کہ اپنے رب سے آسانی کی دعا کریں۔ اُسی کا آسرا ہے۔ وہی مالک و مختار ہے۔ وہی اس گرداب سے نکالے گا۔ وہی مشکل کُشا ہے۔ (حنیف سمانا)

##############################
https://www.facebook.com/hanifsamanaa/posts/2742850845792328
قلم یا تلوار : حنیف سمانا  اِن حالات میں جب بازار بند ہے۔ باتھ روم کا "مسلم شاور" مُرتد ہوگیا۔ کام ہی نہیں کر رہا۔ اب کیا کریں پلمبر بھی نہیں ملے گا۔ خود "پانا" لے کے اُس کے خلاف جہاد کرنے کی کوشش کی مگر ناکام چونکہ ان ہاتھوں نے ساری عمر قلم پکڑا ہے۔۔۔۔۔۔  تلوار نہیں۔۔۔۔  اور نہ ہی کبھی پانا یا کوئی اور اوزار۔ " اس بات پہ دنیا سے میری بنتی نہیں ہے، کہتی ہے کہ تلوار اُٹھا اور قلم رکھ"

##############################
https://www.facebook.com/hanifsamanaa/posts/2743560815721331
وقت مشکل گزر رہا ہے۔ مجھ پر آپ پر ہم سب پر۔ اور اس سے زیادہ اُن پر کہ جن کے پیارے بچھڑے ہیں۔ اس خطّے کے لوگوں کے علاوہ دنیا کے دیگر حصّے کے لوگوں پر۔ اٹلی، فرانس، اسپین، امریکہ، چین اور ایران۔ کس کس کو روئیں۔ ہنسنے کو جی نہیں چاہتا۔ مگر ذہن اس طرف سے ہٹانے کے لئے طرح طرح کی پوسٹ کرتے ہیں۔ توجہ ہٹاتے ہیں۔ تاکہ جی سکیں۔ اور دوسروں کو زندہ رکھ سکیں۔ پھر گھوم کے نیوز چینل کی طرف آتے ہیں۔ پھر بی پی ہائی۔ پھر دل پریشان۔ آگہی بھی عذاب ہے۔ یہ وقت سخت ضرور ہے۔ اس میں سے جو بچ کر نکل گیا۔ اور اپنے پیاروں کو بچاکر نکال گیا۔ وہی خوش نصیب۔ ہم کمزوروں کے پاس ایک ہی ہتھیار ہے کہ اپنے رب سے آسانی کی دعا کریں۔ اُسی کا آسرا ہے۔ وہی مالک و مختار ہے۔ وہی اس گرداب سے نکالے گا۔ وہی مشکل کُشا ہے۔ (حنیف سمانا)

##############################
https://www.facebook.com/hanifsamanaa/posts/2742850845792328
قلم یا تلوار : حنیف سمانا  اِن حالات میں جب بازار بند ہے۔ باتھ روم کا "مسلم شاور" مُرتد ہوگیا۔ کام ہی نہیں کر رہا۔ اب کیا کریں پلمبر بھی نہیں ملے گا۔ خود "پانا" لے کے اُس کے خلاف جہاد کرنے کی کوشش کی مگر ناکام چونکہ ان ہاتھوں نے ساری عمر قلم پکڑا ہے۔۔۔۔۔۔  تلوار نہیں۔۔۔۔  اور نہ ہی کبھی پانا یا کوئی اور اوزار۔ " اس بات پہ دنیا سے میری بنتی نہیں ہے، کہتی ہے کہ تلوار اُٹھا اور قلم رکھ"

##############################
https://www.facebook.com/hanifsamanaa/posts/2743560815721331
وقت مشکل گزر رہا ہے۔ مجھ پر آپ پر ہم سب پر۔ اور اس سے زیادہ اُن پر کہ جن کے پیارے بچھڑے ہیں۔ اس خطّے کے لوگوں کے علاوہ دنیا کے دیگر حصّے کے لوگوں پر۔ اٹلی، فرانس، اسپین، امریکہ، چین اور ایران۔ کس کس کو روئیں۔ ہنسنے کو جی نہیں چاہتا۔ مگر ذہن اس طرف سے ہٹانے کے لئے طرح طرح کی پوسٹ کرتے ہیں۔ توجہ ہٹاتے ہیں۔ تاکہ جی سکیں۔ اور دوسروں کو زندہ رکھ سکیں۔ پھر گھوم کے نیوز چینل کی طرف آتے ہیں۔ پھر بی پی ہائی۔ پھر دل پریشان۔ آگہی بھی عذاب ہے۔ یہ وقت سخت ضرور ہے۔ اس میں سے جو بچ کر نکل گیا۔ اور اپنے پیاروں کو بچاکر نکال گیا۔ وہی خوش نصیب۔ ہم کمزوروں کے پاس ایک ہی ہتھیار ہے کہ اپنے رب سے آسانی کی دعا کریں۔ اُسی کا آسرا ہے۔ وہی مالک و مختار ہے۔ وہی اس گرداب سے نکالے گا۔ وہی مشکل کُشا ہے۔ (حنیف سمانا)

##############################
https://www.facebook.com/hanifsamanaa/posts/2742850845792328
قلم یا تلوار : حنیف سمانا  اِن حالات میں جب بازار بند ہے۔ باتھ روم کا "مسلم شاور" مُرتد ہوگیا۔ کام ہی نہیں کر رہا۔ اب کیا کریں پلمبر بھی نہیں ملے گا۔ خود "پانا" لے کے اُس کے خلاف جہاد کرنے کی کوشش کی مگر ناکام چونکہ ان ہاتھوں نے ساری عمر قلم پکڑا ہے۔۔۔۔۔۔  تلوار نہیں۔۔۔۔  اور نہ ہی کبھی پانا یا کوئی اور اوزار۔ " اس بات پہ دنیا سے میری بنتی نہیں ہے، کہتی ہے کہ تلوار اُٹھا اور قلم رکھ"

##############################
https://www.facebook.com/nab.khan.756/posts/147929810057584
"مردِ ناداں پر کلامِ نرم و نازک بے اثر" موٹیویشنل اسپیکرز ہر جگہ کامیاب نہیں ہوتے۔ مغربی ممالک کی بات اور ہے۔ وہاں تعلیم کا تناسب زیادہ ہے۔ وہاں لوگ سینکڑوں ڈالرز اور پونڈز خرچ کرکے موٹیویشنل اسپیکرز کو سُننے جاتے ہیں اور سُننے کے بعد کچھ نہ کچھ لے کے ہی اُٹھتے ہیں۔ ہمارے ہاں موٹیوشنل اسپیکرز کو سننے کا رواج ہی نہیں۔ لے دے کے ایک قاسم علی شاہ صاحب ہیں۔ آبادی کے حساب سے انہیں سننے والوں کا بھی تناسب دیکھا جائے تو وہ بھی نہ ہونے کے برابر ہے۔ البتہ کچھ علمائے کرام اور ذاکرین شوق سے سنے جاتے ہیں لیکن اس کی وجوہات بھی مسلکی اور فرقہ ورانہ ہیں۔ منشاء کچھ حاصل کرنا نہیں ہوتا۔  ایسی قوم کو عمران خان motivate کرنے کی کوشش کرتے ہیں۔ اللہ انہیں سمجھ دے۔ یہ قوم تو وہ سننے کی عادی ہے "ہیں جی" اور " اللہ تعالٰی کے فضل و کرم سے" ہاں جی!!!! جو قوم برسوں پہلے مرے ہوئے شخص کے لئے " جئے اور سدا جئے" کے نعرے لگاتی ہو۔ ایسی قوم کو عمران کیا motivate کرے گا۔ عمران خان کو چاہیئے کہ وہ فی البدیہہ تقریر کرنے کی بجائے، عرفان صدیقی، عطاالحق قاسمی یا صالح ظفر سے تقریر لکھوالیا کریں۔ یہ قوم اُسی "راگ رنگ" کی عادی ہے۔ جس طرح مریض کی عمر کے حساب سے دوا کی مقدار طے کی جاتی ہے اُسی طرح قوم کی ذہنی سطح کے حساب سے اسے الفاظوں کی خوراک دی جاتی ہے۔ عمران کب سمجھیں گے۔ (حنیف سمانا) Hanif Samana👍🙏

##############################
https://www.facebook.com/hanifsamanaa/posts/2746033065474106
"مردِ ناداں پر کلامِ نرم و نازک بے اثر" موٹیویشنل اسپیکرز ہر جگہ کامیاب نہیں ہوتے۔ مغربی ممالک کی بات اور ہے۔ وہاں تعلیم کا تناسب زیادہ ہے۔ وہاں لوگ سینکڑوں ڈالرز اور پونڈز خرچ کرکے موٹیویشنل اسپیکرز کو سُننے جاتے ہیں اور سُننے کے بعد کچھ نہ کچھ لے کے ہی اُٹھتے ہیں۔ ہمارے ہاں موٹیوشنل اسپیکرز کو سننے کا رواج ہی نہیں۔ لے دے کے ایک قاسم علی شاہ صاحب ہیں۔ آبادی کے حساب سے انہیں سننے والوں کا بھی تناسب دیکھا جائے تو وہ بھی نہ ہونے کے برابر ہے۔ البتہ کچھ علمائے کرام اور ذاکرین شوق سے سنے جاتے ہیں لیکن اس کی وجوہات بھی مسلکی اور فرقہ ورانہ ہیں۔ منشاء کچھ حاصل کرنا نہیں ہوتا۔  ایسی قوم کو عمران خان motivate کرنے کی کوشش کرتے ہیں۔ اللہ انہیں سمجھ دے۔ یہ قوم تو وہ سننے کی عادی ہے "ہیں جی" اور " اللہ تعالٰی کے فضل و کرم سے" ہاں جی!!!! جو قوم برسوں پہلے مرے ہوئے شخص کے لئے " جئے اور سدا جئے" کے نعرے لگاتی ہو۔ ایسی قوم کو عمران کیا motivate کرے گا۔ عمران خان کو چاہیئے کہ وہ فی البدیہہ تقریر کرنے کی بجائے، عرفان صدیقی، عطاالحق قاسمی یا صالح ظفر سے تقریر لکھوالیا کریں۔ یہ قوم اُسی "راگ رنگ" کی عادی ہے۔ جس طرح مریض کی عمر کے حساب سے دوا کی مقدار طے کی جاتی ہے اُسی طرح قوم کی ذہنی سطح کے حساب سے اسے الفاظوں کی خوراک دی جاتی ہے۔ عمران کب سمجھیں گے۔ (حنیف سمانا)

##############################
https://www.facebook.com/hanifsamanaa/posts/2747301028680643
بچپن میں ایک بچے سے کھیلتے کھیلتے میری لڑائی ہوگئی.  میں نے اس سے کہا. "ابے سالے!  یہ کیا کر رہا ہے" مجھے پتہ نہیں تھا کہ پیچھے سے والد صاحب گزر رہے ہیں. انہوں پکڑ لیا. " کیا کہا تم نے" میں نے کہا. "کچھ نہیں" کہنے لگے. "تم نے اُسے گالی دی ہے " میں نے کہا. "میں نے گالی نہیں دی. میں نے کہا کیا کر رہا ہے سالے" وہ کہنے لگے "یہ سالے گالی ہوتی ہے " بس وہ دن ہے اور آج کا دن۔ اس کے بعد زندگی میں کسی کو سالا نہیں کہا. اپنی بیوی کے بھائی کو بھی نہیں . ( حنیف سمانا )

##############################
https://www.facebook.com/hanifsamanaa/posts/2746875195389893
سب سراب ہیں : حنیف سمانا  آنکھیں، عارض، ہونٹ اور بال، سب سراب ہیں، حُسن، جوانی، چال اور ڈھال، سب سراب ہیں، آنکھوں کا دھوکہ ہیں سورج تارے سب کے سب، صبح و شام و ماہ و سال، سب سراب ہیں، "اللہ ہُو" کا وِرد سلامت، باقی یہاں پر کچھ بھی نہیں، سُر سنگیت اور لے اور تال، سب سراب ہیں، اس گورکھ دھندے میں ساتھی! روح کو ہی رہ جانا ہے، گوشت پوشت، ہڈی اور کھال، سب سراب ہیں، حنیف اِک دن بن جائے گا قصّہء پارینہ سب، میں اور تُو اور جان و مال، سب سراب ہیں۔

##############################
https://www.facebook.com/saleem.farooqi/posts/10218890460867172
"کورونا بھوت کے سامنے کتاب کی ڈھال" ........................ پیش ہے اس سلسلے کی ایک اور قسط جس میں اپنی موجودہ قید خود اختیاری کا موازنہ ایک قیدی سے کرنے کی کوشش کریں گے۔ . اقتباس از کتاب - "ہمہ یاراں دوزخ" تحریر - صدیق سالک انتخاب و پیشکش - سلیم فاروقی

##############################
https://www.facebook.com/hanifsamanaa/posts/2749617578448988
انسانیت گئی بھاڑ میں : حنیف سمانا چین سے نکلنے والا "کورونا وائرس" جب امریکہ پہنچا تو امریکی حکومت کے بعض نمائندوں نے چین کی مخالفت میں اسے " چائنا وائرس" کا نام دیا۔ جس پر چین نے اپنی ناراضگی بھی ظاہر کی۔ اب یہی وائرس ہمارے ہاں "شیعہ وائرس" یا " تبلیغی وائرس" کے نام میں تبدیل ہونے والا ہے۔  ہمارے ہاں ایک مسلک والے اس بہانے دوسرے مسلک کو لعن تعن کر رہے ہیں جبکہ لبرل، دین بیزار اور کچھ مخالف فرقے والے اس بہانے لگے ہاتھوں تبلیغی جماعت کو دھونے کے چکر میں ہیں۔ ہندوستان میں بھی بعض ہندو انتہا پسند تنظیمیں اس موقع کا فائدہ اٹھاتے ہوئے مسلمانوں کے دعوت و تبلیغ کے کام کو لپیٹنے کے درپے ہیں۔   میرے پاس ایک مسیحی دوست کا میسیج آیا کہ دیکھیں جی تبلیغ والے سبب بن رہے ہیں کورونا کے پھیلائو کا۔ میں نے جواب میں ان سے پوچھا کہ کیا اٹلی، اسپین اور فرانس میں ویٹیکن سٹی سے کورونا پھیلا ہے۔  ہم چاہے اپنے آپ کو کتنا بھی بڑا روشن خیال، منصف مزاج، انصاف پسند، غیر جانبدار ظاہر کرتے رہیں لیکن کوئی چھوٹا سا واقعہ ہماری قلعی اتار دیتا ہے۔ ہمارے اندر  کا مذہبی، مسلکی، لسانی، علاقائی اور سیاسی تعصب  نکل کے سامنے آجاتا ہے۔ سارے دعوے دھرے کے دھرے  رہ جاتے ہیں۔ انسانیت زمین پر آجاتی ہے۔  تو پھر دوستو!   اس ڈرامے بازی  کی کیا ضرورت۔ شرم کاہے کی۔ کھل کہ کہو کہ ہم مسیحی ہیں ۔ ہم ہندو ہیں۔ ہم بریلوی، دیوبندی، اہلِ حدیث یا اہلِ تشیع ہیں۔  انسانیت گئی بھاڑ میں۔

##############################
https://web.facebook.com/hanifsamanaa/posts/2754493831294696
اللہ معاف کرے : حنیف سمانا ایک چھوٹی سی دینی محفل کسی مرحوم کے ایصال ثواب کے سلسلے میں منعقد کی گئی تھی کہ جس میں ایک مولانا صاحب مہمان خصوصی تھے. حاضرین کی اکثریت کراچی کی میمن کمیونٹی سے تعلق رکھتی تھی. میمن برادری کے بارے میں آپ جانتے ہونگے کہ زیادہ تر تجارت سے تعلق رکھتے ہیں. تعلیم یافتہ ہوتے ہیں مگر زبان و بیان یا شعر و ادب سے کوئی خاص شغف نہیں رکھتے. ہاں کاروبار میں اُن کا پاکستان میں اگر کوئی مقابلہ کرسکتا ہے تو وہ ہمارے چنیوٹی بھائی ہیں. مشتاق احمد یوسفی کہتے ہیں کہ میمن اور چنیوٹی اگر پاگل بھی ہوجائیں تو دوسرے کی ٹوپی اتار کے اپنے گھر میں پھینکتے ہیں .. اپنی کوئی چیز باہر نہیں پھینکتے . ہاں تو ذکر ہورہا تھا ایک دینی محفل کا... وہاں جو مولانا صاحب تھے وہ ماشاء اللہ اہل زبان تھے. موضوع تھا قرآنی الفاظ کی صحیح ادائیگی. میمن برادری میں جہاں بے شمار خوبیاں ہیں وہاں ایک خرابی یہ بھی ہے کہ وہ س ش ع غ اور ق ک کی صحیح ادائیگی میں اکثر مار کھا جاتے ہیں. ایسے میں ایک اہل زبان مولانا کی موجودگی ایسی ہی تھی کہ جیسے بکریوں کے درمیان قصائی. مولانا صاحب ہر حرف کو اپنے صحیح مخرج یعنی حلق سے نکالتے اور منہ بگاڑ کر ادا کرتے اور میمن بے چارے یہ سوچ کے متاثر ہوتے کہ شاید اللہ نے بھی اسی طرح منہ بگاڑ کے اور لفظ کو چبا چبا کے ادا کرنے کا حکم دیا ہوگا . مولانا صاحب سورۃ اخلاص کے حوالے سے لفظ "قُل" اور "کُل" کا فرق بتارہے تھے. وہ کہنے لگے "قل کا مطلب ہے کہو اور کُل کا مطلب ہے کھاؤ. اب اگر آپ نے غلط تلفظ سے پڑھا مثلاً قل ھو اللہ احد کی بجائے کل ھو اللہ احد پڑھ دیا تو مطلب بالکل اُلٹ گیا یعنی کہو اللہ ایک ہے کی جگہ کھاؤ اللہ ایک ہے... سوچئے آپ نے کتنا بڑا گناہ کردیا.. بلکہ آپ میں سے بہت سے تو برسوں سے صبح شام نمازوں میں یہ گناہ کرتے ہی چلے آرہے ہیں. کبھی سوچا آپ نے؟ " میمن بے چارے سارے سناٹے میں آ گئے. اُن کی کیفیت تو بالکل ایسی ہوگئی کہ جیسے اچانک اسٹاک مارکیٹ دھڑام سے نیچے آگئی ہو. مولانا صاحب کے جانے کے بعد کچھ ہجوم کم ہوا تو مجھ سے کسی نے اس بارے میری رائے پوچھی.  میں نے کہا کہ بھئی قرآن کو اُس کے صحیح تلفظ کے ساتھ پڑھنے کی حتی الامکان کوشش ہونی چاہئے. ہاں البتہ لا علمی ہے یا زبان میں ادائیگی کا عُذر ہے تو مالک تو سب جانتا ہے. وہ معاف کرنے والا بھی ہے. معاف کر دے گا. اکثر ملباری، بنگالی یا ہمارے پختون بھائی بھی ہمارے سامنے غلط اردو بولتے ہیں. " ہم جائے گا، ہم کھائے گا، تم کھائے گی" وغیرہ... تو ہم وہ سن کے کیا کرتے ہیں.. ہنستے ہیں.. اُن کی تصحیح کرتے ہیں. انہیں اتنی سی بات پہ آگ میں تو نہیں ڈال دیتے. وہ اوپر والا بادشاہ بھی ہم نادانوں کی غلط عربی پر ہنستا ہوگا. معاف کردے گا. ہم دانستہ تو نہیں کرتے.

##############################
https://web.facebook.com/hanifsamanaa/posts/2757814150962664
مشق : حنیف سمانا خالہ فردوس عاشق اعوان کو مسلسل 15 منٹ تک سُننا بھی بڑا پِتّا مارنے کا عمل ہے۔ دل اُچاٹ سا ہوجاتا ہے۔ دنیا مصائب و آلام کا گھر لگنے لگتی ہے۔ زندگی سے نفرت ہونے لگتی ہے۔ موت پر پیار آنے لگتا ہے۔ جی چاہتا ہے کہ بندہ اپنے کپڑے پھاڑ کر جنگلوں طرف نکل جائے۔ مگر میں پھر بھی اُنہیں سنتا ہوں۔ دراصل میں اسے بھی تذکیہ نفس کی ایک قسم گردانتا ہوں۔  اگر آپ چاہتے ہیں کہ آپ میں نفس کی سرکشی ختم ہو۔ آپ ایک اچھے، شریف النفس، باحیا اور باوفا شوہر ثابت ہوں۔ تو آپ بھی روزانہ 15 منٹ تک یہ مشق کریں۔ ان شاء اللہ افاقہ ہوگا۔

##############################
https://web.facebook.com/hanifsamanaa/posts/2757587620985317
وارننگ : حنیف سمانا  سوچتے تھے کہ جب وقت ملے گا تو یہ کریں گے۔۔ وہ کریں گے ۔۔ کچھ ذہن فارغ ہوگا۔ کوئی عمدہ ادبی تخلیق ہوگی۔ کچھ مختلف لکھیں گے۔  ہٹ کے۔۔  سب سے ہٹ کے ۔۔  جس میں سیاست کی گندگی  نہ ہوگی ۔ مسلک و فرقے کی آلودگی نہ ہوگی۔۔ دوسروں سے چھیڑ چھاڑ اور دل آزاری نہ ہوگی۔۔ مگر یہ وقت ملا بھی تو کیسا۔  وقت تو ہے ۔۔ فرصت نہیں ہے۔  فرصت کی بدبختی دیکھئے کہ اس میں کرنے کو کچھ نہیں۔ ذہن بانجھ ہوتے جارہے ہیں۔ لکھنے بیٹھتے ہیں تو سمجھ نہیں آتا کیا لکھیں۔ کہاں سے شروع کریں۔  روز کماتے دہاڑی دار مزدور کا نوحہ کہ جس کے بچّے روٹی کے منتظر ہیں۔۔ اُس مرحوم کا نوحہ کہ جس کی تدفین میں کرونا کے خوف سے رشتے دار شریک نہیں ہوئے۔ وزیرِاعظم ہائوس کے سامنے خود پر تیل چھڑک کر خودکشی کرنے والے کا نوحہ کہ جس کے پاس صرف ایک یہی حل بچا تھا۔  اُن مسجدوں کا نوحہ کہ رمضان کے مقدّس ایّام قریب ہونے کے باوجود ویران پڑی ہیں۔ اُن گلیوں بازاروں کا نوحہ کہ جہاں رات گئے بھی رات نہیں ہوتی تھی۔ اب دن نکلنے کے بعد بھی دن نہیں ہورہا۔ شہر سُنسان، بستیاں ویران۔ ایک بار میں نے پھولوں کی نمائش میں Black Rose دیکھا تھا تو اُس وقت اپنی ڈائری میں لکھا تھا۔  "اب کے بہار بھی عجب رنگ لائی ہے۔ پھولوں نے بھی ماتمی لباس پہنے ہیں"  مگر آج تو ہر طرف سوگواریت چھائی ہے۔ یہ عفریت دنیا بھر میں ہزاروں لوگوں کو نگل گئی۔ ہزاروں ابھی اس کے اسیر ہیں۔ کون بچتا ہے۔ کون اس کے بعد کا دور دیکھتا ہے۔ مذہب کو فیل ہونے کا طعنہ دینے والے دانشور دنیا کے بڑے بڑے ترقی یافتہ ملکوں کو اس وبا کے آگے فیل ہوتا دیکھ رہے ہیں۔ اگر خالق لپیٹنا چاہے تو ابھی یہ سارا کھیل لپیٹ کے رکھ دے۔  مگر نہیں۔  وہ تو صرف بیدار کرنا چاہ رہا ہے۔  ہم سب کو اپنے بارے میں سوچنا چاہیئے کہ اگر ہم اس عفریت سے بچ کر نکل گئے۔ اگر اللہ نے ہمیں ایک اور موقع دیا تو کیا پھر بھی ہم وہی کرتے رہیں گے جو عمر بھر کرتے آ رہے ہیں یا کوئی تبدیلی آئے گی ہم میں؟ یہ اپنے اپنے گریبان میں جھانکنے کا وقت ہے۔

##############################
https://www.facebook.com/hanifsamanaa/posts/2917536754990402
ایک بار میں نے اور میرے جان سے پیارے دوست مولوی نے طے کیا کہ اب جب بھی ملیں گے انگلش میں بات چیت کریں گے یا پھر چپ رہیں گے. اُس کے بعد ہم جب بھی ملتے گھنٹوں خاموش رہتے. مولوی خوش تھے کہ اس طرح ہم دوسروں کی غیبت سے بچے ہوئے ہیں اور میں خوش تھا کہ اب مولوی زیادہ دماغ نہیں کھاتے. ( میرے ایک مضمون سے اقتباس ... حنیف سمانا)

##############################
https://www.facebook.com/hanifsamanaa/posts/2916124495131628
السلام علیکم، میرا نام ڈاکٹر حنیف سمانا بالکل بھی نہیں ہے۔ میں ہارٹ اسپیشیلسٹ بھی نہیں ہوں۔ میں آج آپ کو کرونا کے بارے میں ہرگز ہرگز کچھ نہیں بتائوں گا چونکہ آپ سب کچھ جانتے ہیں بلکہ اُس سے زیادہ ہی جانتے ہیں جتنا کہ آپ کو جاننا چاہیئے۔ میری اس پوسٹ کو زیادہ سے زیادہ بالکل شئیر نہ کریں چونکہ اس سے کسی کو کوئی ٹکے کا فائدہ نہیں ہونا اور ویسے بھی آپ نے اس سے پہلے "ثنا مکی"، پیاز اور لہسن کے فوائد کی ویڈیوز بغیر تحقیق کے شئیر کرکے بہت سے لوگوں کا بیڑہ غرق کیا ہے۔ لہٰزہ میں ایسے کسی گناہِ بے لذّت میں آپ کو ہرگز ہرگز شریک کرنے کا کوئی ارادہ نہیں رکھتا ۔  اللہ کے ولی!  سوشل میڈیا پر جو چیز دیکھی جائے، جو چیز پڑھی جائے وہ لازمی نہیں کہ شئیر کی جائے۔ اور یہ بھی لازم نہیں کہ اُس پر فوراً یقین کرلیا جائے۔ کچھ چیزیں دیکھ کے خاموشی سے آگے بڑھ جائیں۔ کم از کم اپنے اندر اتنی تو صلاحیت پیدا کریں کہ صحیح اور غلط میں تمیز پیدا کرسکیں۔ ایک سو روپے کلو کا آم یا خربوزہ خریدنے جاتے ہیں تو فروٹ والے کی ساری گاڑی سونگھ سونگھ کے اورچھانٹ چھانٹ کے اُلٹ پلٹ کردیتے ہیں مگر سوشل میڈیا پہ جو بھی تھرڈ کلاس گھٹیا اور دو نمبر مال ملے فوراً ہی نہ صرف قبول کرلیتے ہیں بلکہ چھاتی سے لگاکے آگے اپنے بھائی کو بڑھا دیتے ہیں۔ یہ کہاں کی عقلمندی ہے۔ اس میں بھی کم از کم اتنی احتیاط تو کرلیا کریں جتنی آم اور خربوزے کے وقت کرتے ہیں۔  بس یہی کہنا تھا۔ اب بسم اللہ پڑھ کر شئیر کرنا شروع کریں ۔۔۔۔  ورنہ پاپ ہوگا پاپ۔ (حنیف سمانا)

##############################
https://www.facebook.com/hanifsamanaa/posts/2918613394882738
بابا! وہ پُرانی صندوقڑی میں سے "سندھ کارڈ" نکال کے ۔۔۔۔۔ صاف صُوف کرکے، کپڑا مپڑا لگاکے، پالش مولش کرکے رکھو۔ ابھی جرُورت پڑے گی۔  ( حنیف سمانا )

##############################
https://www.facebook.com/hanifsamanaa/posts/2925315877545823
یوسفی صاحب فرماتے ہیں کہ ہم نے گھر کی چوکیداری کے لئے کُتّا خریدا ۔۔۔ کوئی اُسے چُراکر لے گیا۔ یہ بات آج یوں یاد آئی کہ آج ایک دربار کے سجادہ نشین صاحب بھی کرونا کے باعث دنیا سے پردہ فرماگئے جن کے دربار سے بے شمار لوگوں کو شفاء ملتی تھی۔ تو بھائیو!  طے یہ ہوا کہ بس اللٰہ ہی اللٰہ ہے۔ باقی سب مایا ہے۔ (حنیف سمانا)

##############################
https://www.facebook.com/hanifsamanaa/posts/2927331394010938
بدلنا ہوگا : حنیف سمانا  وبا کے دن کو وفا کے دن میں بدلنا ہوگا، بدلنا ہوگا ہر ایک پل کو، بدلنا ہوگا اس آج کل کو، بدلنا ہوگا ہر ایک شے کو، بدلنا ہوگا اب اپنی "میں" کو، انا کے بدلے میں دوستی کو بچانا ہوگا،  تمام روٹھے ہوئے دِلوں کو منانا ہوگا، جو ہم سے روٹھے ہیں جس وجہ سے، جو ہم سے بگڑے ہیں بے وجہ بھی، اُنہی کا دامن پکڑنا ہوگا، سبھی کے سنگ سنگ چلنا ہوگا،  بدلنا ہوگا، بدلنا ہوگا، وبا کے دن کو وفا کے دن میں بدلنا ہوگا۔

##############################
https://www.facebook.com/hanifsamanaa/posts/2926001554143922
میٹھا میٹھا عذاب : حنیف سمانا "تمہیں پتہ ہے حنیف! ایک وقت ایسا بھی تھا کہ جب ہمارے گھر کوئی مہمان آتا تو ہماری بیگم مہمان کو کمرے میں بٹھاکر چائے بننے کے لئے چولہے پر رکھتی اور ساتھ ہی پڑوس کے گھر تک دوڑ لگاتی کہ ذرا چائے کے کپ دینا" ہمارے جان سے پیارے دوست مولوی کو آج پھر اپنا ماضی ستانے لگا۔ "ہمارے گھر میں چائے پینے کے لئے کپ نہیں تھے۔ صبح ناشتے میں ہم سب گھر کے افراد چھوٹی چھوٹی کٹوریوں میں چائے پیتے تھے۔ کوئی مہمان آتا تو پڑوس کے گھر سے کپ منگوائے جاتے تھے" میں نے سر ہلایا۔  "مجھے معلوم ہے" مولوی گویا ہوئے۔ " کپ تو کیا ۔۔ بیٹھنے کے لئے کرسیاں بھی نہیں تھیں۔ جب امّاں بیمار ہوئیں تو میں ڈاکٹر کو بُلا کر لایا۔ گھر میں زمین پر چٙٹائی بِچھی ہوئی تھی۔ اب ڈاکٹر کو چٹائی پر کیسے بِٹھایا جائے۔ بیگم بھاگ کر برابر امین بھائی کے گھر سے کرسی اُٹھا لائیں۔ تب تک ڈاکٹر بیچارہ امّاں کی چار پائی کے پاس کھڑا رہا" مولوی نے لمبی سانس لی۔ پھر کہنے لگے۔ "پورے محلّے میں آٹھ گھر تھے اور ٹی وی صرف رزاق بھائی کے گھر پر تھا۔ کوئی ڈرامہ آتا تو سارے محلّے کی عورتیں اور بچّے رزاق بھائی کے گھر پر دھاوا بولتے۔ رزاق بھائی کا گھر mini سینما کا سا لگتا۔ رزاق بھائی کی بیوی بھی مُوڈی عورت تھی۔ کبھی تو اتنی مہربان ہوتی کہ سب کو گھر میں بِٹھاتی، ڈرامے کے دوران کبھی عورتوں کو چائے پلارہی ہے، بچّوں کو ٹافیاں یا مونگ پھلیاں دے رہی ہے اور کبھی موڈ خراب ہوا تو دروازہ ہی نہیں کھولتی۔ بچّے دروازہ کھٹکھٹاتے تو بیلن لے کے پیچھے بھاگتی۔ "ارے مردودو! تمہارے باپ نے لے کے دیا ہے یہ مُوا ٹی وی جو منہ اُٹھائے صبح شام آجاتے ہو۔ ایک دن نہیں دیکھوگے تو مر جائوگے کیا" مولوی نے رزاق بھائی کی بیوی کی بڑی اچھی نقل اُتاری۔ میں ہنس پڑا۔ مگر چُپ رہا۔ مجھے مولوی کی باتیں سُننے میں مزہ آرہا تھا۔ کبھی کبھی جو مزہ سُننے میں ہوتا ہے وہ بولنے میں کہاں۔  مولوی نے مجھے ہمہ تن گوش دیکھا تو پھر جاری ہوئے۔ "نوسٹیلجیا غربت کے وہ کربناک لمحے بھی گلیمرائز کر  کردیتا ہے۔ جو وقت رو رو کر کاٹا تھا۔ آج اُسے یاد کرکے بھی "سواڈ" آرہا ہے۔ محلّے کی عورتیں اور بچّے تو رزاق بھائی کے گھر ٹی وی دیکھنے جاتے اور ہم مرد پتہ ہے کہاں جاتے تھے ٹی وی دیکھنے؟" میں نے پوچھا۔ " کہاں" کہنے لگے۔ "ہم وہ گلی کے نُکڑ پہ ملباری کا ہوٹل نہیں تھا۔ وہاں ایک بیس انچ کا بلیک اینڈ وائٹ ٹوشیبا ٹی وی رکھا ہوتا تھا۔  اُس میں روحی بانو، خالدہ ریاست اور شہناز شیخ دیکھتے تھے۔ ڈرامے کے لئے مجبوراً ملباری کی سڑی ہوئی چائے بھی پینی پڑتی تھی۔ بغیر کچھ کھائے پئے کسی کو ڈرامہ دیکھنے کے لئے بیٹھنے نہیں دیتا تھا۔ ایک روز تو میں نے جل کر کہا۔ بھائی تو چائے کے دو روپے مجھ سے ویسے ہی لے لے مگر مجھے یہ چائے نہ پِلا۔ تیری چائے سے پیٹ میں ُگڑ گُڑ سی ہوتی ہے۔ ہاہاہاہا" مولوی نے بات ختم کرتے ہوئے قہقہہ لگایا۔ میں بھی ہنسنے لگا۔ میں نے کہا۔ "آج تمہیں پھر ماضی یاد آرہا ہے" کہنے لگے۔ "ہاں یار! وہ ایسے موقع پر تم کیا شعر پڑھتے ہو۔۔۔۔   یادِ ماضی کا۔۔۔۔  اور ہاں اس کا دوسرا مصرع نہ سُنانا۔۔۔  حافظے والا" میں نے ہنستے ہوئے کہا۔ " یادِ ماضی عذاب ہے یارب!  سُنو! دوسرا مصرع کیوں منع کر رہے ہو" کہنے لگے۔ "نہیں دوسرا مصرع بالکل نہیں۔  یادِ ماضی عذاب ضرور ہے۔ مگر میٹھا میٹھا عذاب ۔۔۔  ایسے عذاب کو کھونے کے لئے حافظے کو چھننے کی دعا نہیں کی جاسکتی"

##############################
https://www.facebook.com/hanifsamanaa/posts/2933320713412006
ہم وہ سیاہ بخت ہیں طارق کہ شہر میں، کھولیں دکان کفن کی تو لوگ مرنا چھوڑ دیں۔ (طارق عزیز)

##############################
https://www.facebook.com/hanifsamanaa/posts/2932436166833794
پیر و مرشد احمد جاوید صاحب کا کلام : اچھی گزر رہی ہے دلِ خود کفیل سے،  لنگر سے روٹی لیتے ہیں، پانی سبیل سے،  دنیا کا کوئی داغ مرے دل پہ کیا لگے،  مانگا نہ اک درہم بھی کبھی اس بخیل سے،  کیا بوریا نشیں کو ہوس تخت وتاج کی،  کیا خاک آشنا کو غرض اسپ و فیل سے،  دل کی طرف سے ہم کبھی غافل نہیں رہے،  کرتے ہیں پاسبانیء شر اس فصیل سے،  گہوارہء سفر میں کھلی ہے ہماری آنکھ،  تعمیر اپنے گھر کی ہوئی سنگِ میل سے،  اک شخص بادشاہ تو اک شخص ہے وزیر،  گویا نہیں ہیں دونوں ہماری قبیل سے،  دنیا مرے پڑوس میں آباد ہے مگر،  میری دعا سلام نہیں اس ذلیل سے،  جاوید ایک غم کے سوا دل میں ہے بھی کیا،  ہم گھر چلا رہے ہیں متاعِ قلیل سے.

##############################
https://www.facebook.com/hanifsamanaa/posts/2935203139890430
کرونا کہانی : حنیف سمانا یاسین بھائی کہنے لگے۔ " حد ہوگئی ہے حنیف بھائی! کل ہمارے رشتے کے خالو کے گردے فیل ہوگئے اور اسپتال میں انتقال کرگئے۔ اسپتال والوں نے کہا کہ اس کو کرونا میں ڈالو۔ تین ہزار ڈالر ملیں گے۔۔۔۔" " کتنے؟" میرا منہ کُھلے کا کُھلا رہ گیا۔ دوبارہ زور لگاکے بولے۔ " تین ہزار ڈالر" میں نےکہا۔ " تو ڈال دیتے کرونا میں ۔۔ تمہیں خبر بھی ہے کہ تین ہزار ڈالر کتنے ہوتے ہیں؟" یاسین بھائی حیرت سے میری شکل دیکھنے لگے۔ "کتنے؟" میں نے کہا۔ " کوئی چار لاکھ نوّے ہزار ۔۔ یعنی پانچ لاکھ کے قریب ۔۔ ویسے بھی تمہارے خالو زندہ تھے تو اُن کے بدلےمیں تمہیں کوئی ایک پائو ٹماٹر نہیں دیتا تھا ۔ مرکے پانچ لاکھ آرہے ہیں تو کیا بُرا سودا ہے۔ یتیم بچّے پل جائیں گے۔  بیوہ کے کام آئیں گے" یاسین بھائی خفا ہوگئے۔ " یہ کیا کہہ رہے ہیں حنیف بھائی! میں تو آپ کو اچھا انسان سمجھتا تھا۔ آپ بھی پیسے کے پُجاری نکلے۔ پانچ لاکھ کے لئے ہم اپنے خالو کی میّت اُنہیں دیدیں" مجھے تھوڑا غصّہ آگیا۔ " تو کیا آپ نے اُن کی میّت کو  مزارِ قائد پر ۔۔۔ قائد کے پہلُو میں اعزاز کے ساتھ دفن کرنا تھا۔ آپ نے تو اُنہیں وہی اپنے آبائی " میوہ شاہ قبرستان" میں گندی لیاری ندی کے برابر میں دفن کرنا تھا" یاسین بھائی بولے۔ "پھر بھی حنیف بھائی! میّت کا سودا کرنا انسانیت تو نہیں" میں نے اپنا لہجہ دھیمہ کیا۔ " یہی تو میں آپ کو سمجھانا چاہ رہا تھا کہ ہر سُنی سُنائی بات کو بغیر تصدیق کے آگے بڑھانا کہاں کی عقلمندی ہے۔ کس نے کہا کہ آپ کے مردہ خالو کی میّت کے اسپتال تین ہزار ڈالر دے گا۔ آخر کوئی کیوں دے گا۔ کورونا کی میّت میں ایسی کیا خاص بات ہے۔ دنیا میں چار لاکھ آدمی کورونا سے مرے ہیں۔ کیا سب کو یہ تین ہزار ڈالر دیں گے؟ اور ان لاشوں کا پھر کیا اچارڈالیں گے۔ یاسین بھائی! آپ تو کاروباری آدمی ہیں۔ آپ تو جانتے ہیں کہ دنیا میں مطلب کے بغیر کچھ نہیں کیا جاتا۔ کوئی کیوں مردہ لاشیں خریدے گا۔ یہ سب سوشل میڈیا کی اُڑائی ہوئی باتیں ہیں اور لوگ آگے بیان کردیتے ہیں" میرے لہجے کی تبدیلی دیکھ کر یاسین بھائی تھوڑے ٹھنڈے ہوئے۔ میں نے اُن کے ہاتھ پر ہاتھ رکھ کر کہا۔  " یاسین بھائی! اللٰہ تعالٰی آپ کے خالو کی مغفرت فرمائے۔ اُنہیں جنّت الفردوس میں جگہ دے۔ مجھے صرف غصّہ اس بات پر آیا کہ اب تک یہ کہانیاں پھیلائی جارہی ہیں کہ ہسپتال والے لاش کے اتنے ہزار ڈالر دے رہے تھے۔ اِن کہانیوں لوگوں کو وبائی مرض کی طرف سے غفلت میں مبتلا کیا۔ لوگ اس مرض کو ایزی لینے لگے اور اس میں ملّوث ہوتے گئے۔ اموات کی تعداد بڑھنے لگے۔ مجھ سے پوچھیں تو کورونا کے پھیلائو میں ان کہانیوں کے پھیلانے والے بھی برابر کے ذمہ دار ہیں۔ انہیں اپنے اس عمل کا جواب دینا ہوگا۔  اب تک کوئی ایک شخص بھی ایسا سامنے نہیں آیا کہ جس نے کہا ہو کہ ہاں مجھے اتنے ہزار ڈالر یا روپے لاش کے بدلے میں ملے" یاسین بھائی کی سمجھ میں بات آگئی۔ انہوں نے اثبات میں سر ہلایا۔

##############################
https://www.facebook.com/hanifsamanaa/posts/2940846712659406
عجب مرنے کا موسم چل رہا ہے،  جسے دیکھو اچانک مر رہا ہے، (حنیف سمانا)عجب مرنے کا موسم چل رہا ہے،  جسے دیکھو اچانک مر رہا ہے، (حنیف سمانا)

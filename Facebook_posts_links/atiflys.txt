
##############################
https://www.facebook.com/atiflys/posts/3131529120261429
کورونا نیا نیا اٹھا تھا تو ملحدوں کا کیڑا بھی ساتھ ساتھ اٹھا تھا کہ 'تمہارا' خدا کیا کر رہا ہے، اپنے بندوں کو مرتا دیکھ رہا ہے؟ گویا کورونا سے پہلے جتنی بھی اموات ہوتی تھیں وہ رضائے الہی کے بغیر ہی ہو جاتی تھیں۔  اب جیسے جیسے اللہ کی ایک ادنی مخلوق نے اپنا رنگ دکھایا ہے، ان ناہنجاروں کی بولتی بند ہونے لگی ہے، اب یہ اپنا الحاد نہیں بیچ رہے۔ اب ان سب کو اپنی اپنی پڑی ہے۔ خود کو بچا لوں اور جتنا ہو سکے اتنا زندہ رہ جاوں۔  یہ الحاد کے باطل ہونے کی ایک عظیم نفسیاتی دلیل ہے کہ جب جان پر بنتی ہے تو یہ خود اپنی ترویج و تشہیر کی معنویت کھو بیٹھتا ہے۔ مرتے ہوئے ملحد کو کسی اور کو ملحد بنانے کی فکر نہیں رہتی بلکہ اپنا الحاد بھی غیر معنوی لگنے لگتا ہے جبکہ اسلام کے حق ہونے کی عظیم دلیل یہ ہے کہ گناہگار ترین مسلمان بھی آخری دم تک چاہتا ہے کہ وہ خود بھی اور دوسرے بھی اسلام پر دنیا سے رخصت ہوں تاکہ آخرت میں کامیاب ہو سکیں۔  ابو ابراھیم

##############################
https://www.facebook.com/atiflys/posts/3129857017095306
کچھ لوگ پاکستانی انڈین بارڈر ٹینشن پر بڑے جذباتی ہوجاتے ہیں اور جہاد کے نعرے لگانے شروع کردیتے ہیں. ان بھولے نادانوں سے گزارش ہے کہ اتنے پریشان نہ ہوا کریں کیوں کہ جب تک امریکہ سے اجازت نہیں ملے گی، "جہاد" شروع نہیں ہوسکتا. اس لیے ایسے حالات میں نعرے لگانے سے پہلے قبلہ واشنگٹن کی طرف دیکھ لیا کریں.

##############################
https://www.facebook.com/atiflys/posts/3136802966400711
ایسے اچھا لکھنے والے بڑی نعمت ہیں جن سے انسان کچھ سیکھ سکے. آپ بھی اپنے پسندیدہ فیس بک لکھاریوں کے نام مینشن کریں، جنھیں پڑھ کر مزا آتا ہو اور کچھ سیکھنے کا موقع ملتا ہو تاکہ ہم بھی ایسے لوگوں سے مستفید ہوسکیں.

##############################
https://www.facebook.com/atiflys/posts/3139809909433350
ابوبکر قدوسی، عثمان قدوسی اور ان کے اہل خانہ بھی بیمار ہیں، ان کے لیے شفائے کاملہ و عاجلہ کی دعا کریں. اللہ اپنا کرم فرمائے. آمین اس کے علاوہ بہت سے دوست احباب اور رشتہ دار اس وبا میں کہیں کم کہیں زیادہ کچھ نہ کچھ متاثر ہوئے ہیں. لاہور میں اس کے اثرات ویسے بھی زیادہ ہیں. سب کے لیے دعا فرمائیں اور گھر سے باہر آتے جاتے آپ سب بھی احتیاط کریں. ہر نماز کے بعد عاجزی کے ساتھ اللہ سے درخواست کریں کہ وہ کل انسانوں کو اس آزمائش سے نجات دے. آمین

##############################
https://www.facebook.com/atiflys/posts/3144672552280419
ملحدوں نے ٹھڈّوں اور مکّوں سے مشرکوں کے بیس فوجی پھڑکا دیے. اس پر "مومنوں" نے خدا کا شکر ادا کرنے پر اکتفا کیا. #ChinaIndiaClashملحدوں نے ٹھڈّوں اور مکّوں سے مشرکوں کے بیس فوجی پھڑکا دیے. اس پر "مومنوں" نے خدا کا شکر ادا کرنے پر اکتفا کیا. #ChinaIndiaClash

##############################
https://www.facebook.com/atiflys/posts/3144617465619261
میرے عزیز ہم وطنوں.... خدا کیلئے "ڈیکسا میتھاسون" کے پیچھے پاگل ہو کر ڈاکٹر یاسمین راشد کی بات کو سچ ثابت نہ کرنا.... بالخصوص "لاہوڑئیے"... 😊 یاد رکھیں کہ تحقیق کے مطابق اسکا فائدہ صرف ان مریضوں میں دیکھا گیا ہے جنہیں زیادہ مقدار میں آکسیجن یا وینٹیلیٹر کی ضرورت ہو... دیگر مریض جو نسبتاً ہلکی علامات کے ساتھ ہیں، خدارا اس دوا کو آب حیات سمجھ کر استعمال نہ کریں. ایسے مریضوں میں اسکا ذرہ برابر بھی کوئی فائدہ نہیں. پہلے ہی ہمارے اتائی طبقے اور اتائی نما ڈاکٹرز نے اسکو ہر مریض میں ٹھوکنے کا پکا حلف اٹھایا ہوا ہے (پکا سگریٹ لگا کر)... .. اس سے جسم میں ٹی بی کے "سوئے ہوئے" جراثیم جاگ کر تباہی مچا سکتے ہیں... اور ایک اندازے کے مطابق دنیا کے ہر تیسرے شخص میں یہ جراثیم موجود ہیں. .. اسکے علاوہ شوگر کے مریضوں کے کنٹرول کی تباہی پھر سکتی ہے. .. بلڈ پریشر کے مریضوں کا فشار خون حد سے گزر سکتا ہے. .. ہیپٹائٹس کے وائرس ایکٹیویٹ ہو سکتے ہیں. .. انکے علاوہ بھی کافی قسم کے مضر اثرات کا سامنا کرنا پڑ سکتا ہے... اور ویسے بھی سنا ہے کہ اسکی بلیک مارکیٹنگ شروع ہو چکی ہے... انا للہ و انا الیہ راجعون نوٹ... جاتے جاتے اس پر بھی غور کریں کہ ادویات کی بغیر نسخے کے فروخت پر پابندی لگانا کس کی ذمہ داری ہے؟ جاہل عوام کی یا جاہل حکمرانوں کی؟  (ڈاکٹر رضوان اسد خان)

##############################
https://www.facebook.com/atiflys/posts/3147764701971204
ادھر رپورٹ آئے کہ فلاں دوا کرونا کے سیریس مریضوں کے لیے سود مند ہے اور ادھر مارکیٹ سے دوا غائب ہوجائے تو جان لیں کہ حکمران خائن، جاہل، بددیانت، اقربا پرور، نااہل، کرپٹ اور ضمیر فروش میں سے کچھ نہ کچھ ضرور ہیں. لیکن چند سرکاری علما اور دانش وڑ یہ الزام بھی عام آدمی کے سر ڈال کر اپنے اپنے "رب" کے حضور سرخرو ہوجائیں گے.  اللہ کی پناہ، جاہل حکمرانوں اور ان کے حواریوں سے.

##############################
https://www.facebook.com/atiflys/posts/3147754108638930
جب ہندوستان میں مسلمان سیاسی طور پر مغلوب ہوچکے تو اگلے مرحلے میں لارڈ میکالے کی تجویز پر انھیں ذہنی غلام بنانے کے لیے جو اقدامات کیے گئے، ان میں سے ایک تعلیمی نظام میں بنیادی تبدیلی کا تھا۔ اس کے اپنے الفاظ میں ایک ایسا تعلیمی نظام، جس سے گزرنے کے بعد یہاں کے لوگ بظاہر کالے ہی رہیں لیکن اندر سے مغربی تہذیب اور تصورات میں ڈھل جائیں۔ جو ذہنی غلامی کی بدترین صورت ہے۔  پھر اسی تجویز پر عمل کرتے ہوئے، انگریزی حکومت نے تعلیمی نظام کو سیکولرائز کرکے آنے والی نسلوں کی ذہنی غلامی کا سامان مہیا کیا۔ پاکستان بننے کے بعد اس حوالے سے جو دو چیزیں دیکھنے میں آئیں، ان میں سے ایک تو اسی نظام کا تسلسل ہے یعنی اس بنیاد کو تبدیل کرنے کی زحمت ہی گوارا نہیں کی گئی۔ دوسرا جن لوگوں نے اس منصوبے میں انگریزی حکومت کا ساتھ دیا، انھیں ہیروز کے طور پر شاملِ نصاب کیا گیا۔ یہی بنیاد اور ہیروز کا تسلسل آج بھی جاری و ساری ہے۔ اب قومی نصاب کا کٹا کھلنے والا ہے.... اس پر پھر لکھوں گا ان شاالله.

##############################
https://www.facebook.com/atiflys/posts/3152454958168845
پیارے بھائی Zahid Mughal کی والدہ ماجدہ کا انتقال ہوگیا ہے زاہد صاحب کی والدہ کی مغفرت کی دعا کریں اور #کروناوائرس سے متعلق ان کی لکھی یہ تحریر ضرور پڑھیں۔   فی  مقعد صدق عند ملیک مقتدر سفر آخرت میں ان کی آسانی کے لئے دعا کی طلب ہے۔ ان کے ایصال ثواب کے لئے کچھ ایسا لکھنے  کا ارادہ کیا ہے جس سے عوام الناس کو فائدہ پہنچے،  لہذا موقع محل کے لحاظ سے کورونا سے متعلق صورت حال سے  آگاہی فراہم کرنے کے لئے تحریر لکھنے کا فیصلہ کیا ہے۔ممکن ہو تو اسے زیادہ سے زیادہ عام کیجئے تاکہ زیادہ سے زیادہ لوگ اس سے مستفیذ ہوسکیں اور والدہ ماجدہ کے لئے زیادہ سے زیادہ ایصال ثواب کا بندوبست ہوسکے۔ یہ تمام تجاویز ذاتی تجربات و مشاہدات پر مبنی ہیں۔  • ملک میں کرونا کیسز میں دن بدن اضافہ ہورہا ہے جس کے سبب سرکاری و نجی ہر قسم کے ہسپتالوں میں بے پناہ رش ہے۔ اگر خدانخواستہ کسی کو ھسپتال کی ضرورت پڑتی ہے تو اسے جان رکھنا چاہئے کہ اس وقت ہسپتال میں مریض کے لئے بیڈ کا حصول  کسی آفت سے کم نہیں، ایجنٹوں کو پیسے کھلا کر یا کوئی واقفیت چلا کر ہی بات بن پاتی ہے۔ ہر وہ شے جس کا تعلق کرونا سے ہے، چاہے وہ کوئی دو اہو یا انجکشن، آکسیجن گیس اور اس کا سیلنڈر ہو یا جسم میں آکسیجن چیک کرنے کا آلہ (جسے Pulse oximeter کہتے ہیں)،  ہر شے کی قیمت میں دو سے تین گنا تک اضافہ ہوچکا ہے۔ لوگ اس بلا کی گرمی میں اپنا مریض لے کر سرکاری ھسپتالوں کے باہر 6 سے 8 گھنٹے تک لمبی قطاروں  میں انتظار کرتے ہیں کہ شاید ان کے مریض کو داخلہ مل جائے لیکن انہیں خبر نہیں کہ داخلہ انتظار نہیں بلکہ دیگر واسطوں سے میسر آرہا ہے۔ بہت سے لوگ اس انتظار میں جان کی بازی ہار رہے ہیں۔ نجی ھسپتال والے کرونا مریض کے علاج کے لئے یومیہ پچاس ھزار سے لے کر ایک لاکھ روپے تک وصول رہے ہیں۔ الغرض کورونا نامی شے اس ملک کی میڈیکل انڈسٹری کے لئے ایک لاٹری بن چکی ہے اور صورت حال کو ریگولیٹ کرنے والا کوئی نہیں۔ پچھلے چھ ماہ میں ملک کے کسی صوبے میں کسی سرکار نے ہسپتالوں کی کیپیسٹی بڑھانے یا کرونا کیسز کو مینیج کرنے کے لئے نئے ھسپتال بنانے کی طرف توجہ نہیں   دی جو کرنے کا اصل کام تھا، ممکن ہے پریس کانفرنسوں سے فرصت کے بعد اس کی طرف توجہ کا سوچیں۔ یہ بتانے کا مقصد یہ ہے کہ احتیاط ہی میں بہتری ہے تاکہ آپ اس بیماری سے بچ رہیں۔   • اگلی بات یہ سمجھانا ہے کہ اگر کوئی شخص کورونا کی علامات (مثلا کھانسی، گلہ خراب، بخار وغیرہ) کا شکا رہو تو اپنے معالج سے رابطہ کرکے دوا لیجئے۔ اگر تین چار روز تک علامات برقرار رہیں تو سینے کا ایکسرے اور خون کی بنیادی رپورٹ کروائیں (جسے CBC  کہتے ہیں، اس کے ساتھ ESR بھی شامل کرلیں)۔ یہ رپورٹس اپنے معالج کو دکھائیں اور مشورہ کیجئے کہ اگر جسم میں وائرس کے اثرات ہیں تو کورونا کا ٹیسٹ کرا دیکھئے اور ساتھ ہی ساتھ اس کی دوا بھی لیتے رہئے۔ رپورٹ آنے میں ایک سے دو دن لگ جاتے ہیں، اس دوران خود کو گھر میں ذرا تنہا رکھئے اور ماسک لگائیے۔ رپورٹ کروانا اس لئے اہم ہے کہ طبعیت زیادہ خراب ہونے پر جب آپ داخلے کے لئے ہسپتال جائیں گے تو وہ آپ سے کرونا کی رپورٹ طلب کریں گے۔ اگر آپ کے پاس رپورٹ نہ ہوئی تو نہ آپ کو عام وارڈ میں داخلہ ملے گا (کیونکہ آپ مشتبہ مریض ہیں جسے صحت مندوں کے ساتھ نہیں رکھا جاسکتا) اور نہ ہی کرونا کے  وارڈ میں (کیونکہ آپ صرف مشتبہ مریض ہیں جسے یقینی کرونا مریضوں کے ساتھ رکھنے میں کرونا لگنے کا خطرہ ہے)۔ یوں آپ نہ ادھر کے رہیں گے اور نہ ادھر کے۔ اس موقع پر جب آپ ٹیسٹ کروانے جائیں گے تو ایک طرف آپ کے دو دن ضائع ہوجائیں گےاور دوسری طرف جو بیڈ ابھی میسر تھا دو دن بعد وہ قطعا میسر نہ رہے گا کیونکہ ایک بیڈ کے لئے متعدد مریض تیار ہوتے ہیں۔   • کرونا ٹیسٹ نہ کروانے کی ایک وجہ لوگوں کی یہ غلط فہمی ہے کہ اگر ٹیسٹ مثبت آگیا تو سرکار ہمارے گھر کو سیل کردے گی۔ پاکستان میں ہر روز تقریبا 4000  سے 5000 نئے کیسز رپورٹ ہورہے ہیں، بھلا کیسے ممکن ہے کہ ہر روز سرکار اتنی تعداد میں نئے پولیس والے بھرتی کرکے ہر گھر کے آگے ایک پولیس والا بٹھا دے؟ تو اس بلا وجہ کے خوف سے باہر نکلئے اور اپنے معالج کے مشورے سے ضرورت کی صورت میں ٹیسٹ کروائیے تاکہ علاج کی اگلی منزلوں میں آپ کو آسانی رہے۔   • اگر مریض کی طبعیت  زیادہ خراب ہونے لگتی ہے ( جس کی بڑی علامت سانس کا اکھڑنا ہے) اور آپ کو ھسپتال میں داخلہ نہیں مل پارہا  تو فورا Pulse oximeter خریدیئے (عام حالات میں اس کی قیمت دو ہزار سے پچیس سو روپے تک ہوا کرتی تھی، آج کل ساڑھے پانچ ہزار سے لے کر نو ہزار روپے تک مل رہا ہے)۔ یہ آلہ آپ کو سرجیکل کے سامان کی دکان سے میسر ہوگا یا پھر کسی بڑے میڈیکل سٹور سے۔ اس آلے کی مدد سے آپ مریض کے جسم میں آکسیجن کی مقدار معلوم کرسکیں گے۔ ڈاکٹروں کے مطابق یہ آلہ اگر 94 یا اس سے زیادہ سطح کی آکسیجن لیول ظاہر کرے تو یہ صحت مند ہونے کی علامت ہے، اگر اس پر آنے والی سطح 90 سے لے کر 94 کے درمیان ہو تو یہ گزارے لائق تو ہے لیکن مسئلے کی نشاندہی کررہی ہے کہ جسم کو مطلوبہ مقدار سے کم آکسیجن میسر ہے، اور اگر آکسیجن کی سطح 90 سے کم ہو تو یہ خطرے کی علامت ہے۔ آکسیجن کم ہونے کی صورت میں آپ کو گھر پر آکسیجن سیلینڈر کا بندوبست کرلینا چاہئے، تاوقتیکہ آپ کو ھسپتال میں داخلہ مل جائے یا مریض کی حالت بہتری کی طرف جانا شروع ہوجائے۔ مریض کو مسلسل کم آکسیجن  پر رکھنا جسم میں متعدد اقسام کے امراض پھیلنے کا باعث بنتا ہے، جس سے ابتداء پھیپھڑے متاثر ہوتے ہیں  اور پھر گردے اور دل وغیرہ۔ لہذا گھر پر بھی مریض کی آکسیجن پوری رکھنے  کا بندوبست ضرور کیجئے ۔ آکسیجن سیلنڈرز کہاں سے دستیاب ہوسکتے ہیں اس کا انحصار آپ کے رھائشی علاقے سے ہے لہذا کوئی عمومی جواب دینا ممکن نہیں البتہ یہ بات جان لیجئے کہ بڑے سائز کا سیلنڈر اس وقت بیس سے پچیس ہزار روپے  میں مل رہا ہے جس میں دو ہزار سے پچیس سو کی آکسیجن ڈلتی ہے اور اس پر گیس کی سطح کنٹرول کرنے کے لئے  ایک میٹر لگتا ہے  جو تقریبا ساڑہے چار سے پانچ ہزار روپے تک مل رہاہے۔ یہ سوال  کہ یہ سیلنڈر کتنی دیر چلتا ہے اس کا انحصار اس پر ہے کہ کتنی رفتار کے ساتھ آکسیجن دی جارہی ہے (ایک اندازے کے مطابق دو سے تین لیٹر مسلسل سپلائی پر یہ سلینڈر تقریبا چودہ سے سولہ گھنٹے تک کام کرسکتا ہے)  ۔  • اگر مریض ہسپتال میں داخل ہوجاتا ہے تو عین ممکن ہے ڈاکٹروں کی طرف سے دی جانے والی ادویات ہی سے وہ صحت مند ہوجائے لیکن طبعیت نہ سنبھلنے پر ڈاکٹرز Actemra  نامی ایک انجکشن کا استعمال کررہے ہیں۔ کہا جاتا ہے کہ کرونا کے بعض مریضوں پر اس انجکشن  کے اثرات مثبت آئے ہیں (لیکن یاد رہے کہ میڈیکل سائنس کی رو سے یہ انجکشن اس  بیماری کا کوئی تشخیص کردہ علاج نہیں، بس چند معالجوں کے ذاتی تجربات کا معاملہ ہے اور بس،بہت سے مریضوں کو اس سے فائدہ نہیں بھی ہورہا جس کا میں خود چشم دید گواہ ہوں)۔ اس انجکشن کی اصلی قیمت شاید بیس ہزار روپے تک تھی لیکن کرونا میں کچھ کامیابیوں کے بعد یہ مارکیٹ میں ایک لاکھ سے لے کر دو لاکھ روپے میں بلیک ہونے لگا ہے۔ البتہ جس کسی کو ڈاکٹرز یہ انجکشن تجویز کریں اسے چاہئے کہ Rosh Pakistan  کمپنی سے براہ راست رابطہ کرے (ان کا نمبر03041111085ہے) جو پاکستان میں اس انجکشن کی آفیشل ڈسٹری بیوٹر ہے۔ کنٹرول ریٹ پر 400 ایم ایل کا انجکشن  چھپن ہزار روپے میں مل جاتا ہے۔ کمپنی سے رابطہ کرنے پر وہ آپ سے مریض کے شناختی کارڈ، اس کی  مثبت کرونا رپورٹ، ہسپتال کی مہر لگی ہوئی انجکشن سے متعلق ڈاکٹر کی تشخیص اور چند دیگر ٹیسٹ رپورٹس مانگیں گے (یہ رپورٹس آپ کو مریض کی ہسپتال فائل سے مل جائی گی)، ان سب کی تصاویر کھینچ کر ان کے دئیے گئے نمبر  پر وٹس ایپ کردیں جس کے بعد وہ اپنے پروسیجر سے  آپ کو آگاہ کردیں گے (کراچی میں کمپنی کا آفس گورا قبرستان کے قریب ہے، دیگر شہروں کا مجھے علم نہیں، البتہ وہ آپ کو آفس نہیں بلاتے)۔ اگر سب رپورٹس اور رقم میسر ہوں اور آپ بھاگ دوڑ کرسکتے ہیں تو انجکشن کے حصول میں تقریبا ایک دن لگ جاتا ہے۔  • بعض اوقات ڈاکٹرز کرونا سے صحت یافتہ کسی انسان کا خون بھی کرونا کے  مریض کو لگاتے ہیں (اسے پلازمہ کا طریقہ کہتے ہیں)۔ پلازمہ حاصل کرنے کے لئے بھی چند رپورٹس درکار ہوتی ہیں  (جیسے مریض کے خون  کا گروپ وغیرہ، عموما انہیں الگ سے کروانا پڑتا ہے جس میں کچھ وقت لگتا ہے)۔ کراچی میں پلازمہ کے حصول کے لئے NIBD  یا حسینی بلڈ بینک سے رابطہ کیا جاسکتا ہے (دیگر شہروں کا مجھے علم نہیں)۔ یہ پلازمہ چونکہ عطیہ کیا جاتا ہے لہذا مفت میں میسر ہوجاتا ہے (یاد رہے کہ پلازمہ کا طریقہ بھی صرف ایک چانس ہوتا ہے نہ کہ کرونا کا کوئی معین علاج) • اگر مریض کی طبعیت ان سے بھی نہ سنبھلے تو ڈاکٹرز اسے وینٹی لیٹر پر ڈالنے کا بھی سوچتے ہیں۔ مریض کو ایسا کرنے کا کوئی فائدہ ہوگا یا نہیں یہ  فیصلہ اس کے معالج سے مشورہ کرکے کیجئے کیونکہ بیماری کی آخری سٹیج پر جن مریضوں کو وینٹی لیٹر پر ڈالا جاتا ہے وہ عموما بچ نہیں پاتے، بالخصوص کہ جب وہ بزرگ اور کمزور  ہوں۔  • تمام صورت حال سے آگاہ کرنے کا مقصد خبردار کرنا ہے کہ بچاؤ ہی میں بہتری ہے رونہ علاج کے حالات اور قیمت کا انداز ہ آپ کو ہو گیا ہوگا۔ • آخری بات یہ کہ اپنا، اپنے گھر والوں  اور بالخصوص اپنے بزرگوں کا خیال رکھئے۔

##############################
https://www.facebook.com/atiflys/posts/3150869724994035
ایک معزز جج کے خلاف  بدنیتی کا یہ عالم ہے تو سوچیے ذرا عام آدمی کے بارے میں حکومت کیا سوچتی ہوگی اور کس طرح فیصلے کرتی ہوگی؟ایک معزز جج کے خلاف  بدنیتی کا یہ عالم ہے تو سوچیے ذرا عام آدمی کے بارے میں حکومت کیا سوچتی ہوگی اور کس طرح فیصلے کرتی ہوگی؟

##############################
https://www.facebook.com/atiflys/posts/3158868390860835
بشکریہ دلیل 

##############################
https://www.facebook.com/atiflys/posts/3164094543671553
کے پی کے پولیس تو واقعی "ریاست مدینہ" کی ماڈل پولیس نکلی. ایک لڑکے کو برہنہ کیا، تشدد کیا اور ویڈیو بھی بناڈالی.  لعنت ہو ان پر!کے پی کے پولیس تو واقعی "ریاست مدینہ" کی ماڈل پولیس نکلی. ایک لڑکے کو برہنہ کیا، تشدد کیا اور ویڈیو بھی بناڈالی.  لعنت ہو ان پر!

##############################
https://www.facebook.com/atiflys/posts/3172793346135006
ابھی کچھ دیر پہلے نمازِ عصر کے بعد منصورہ مسجد میں سید منور حسن مرحوم کا غائبانہ نمازِ جنازہ پڑھایا گیا۔ ان سے عقیدت و احترام کا معاملہ تو پہلے بھی تھا۔ یہ بھی کہ لوگ انھیں ان کی حق گوئی کی وجہ سے بہت پسند کرتے تھے لیکن جس طرح ان کی وفات کے بعد ہر شخص کو سوگوار اور ہر فیس بک وال پر ان کے لیے دعائے خیر دیکھی، اس سے دل میں بے ساختہ یہ خیال پیدا ہوا کہ ہر انسان خصوصا علما اور سیاست دانوں کو خبر ہو کہ اخلاص اور حق گوئی کبھی رائیگاں نہیں جاتے، یہ بہتے ہوئے پانی کی طرح لوگوں کے دلوں میں اپنا راستا بنا لیتے ہیں اور جب انسان دنیا سے رخصت ہوتا ہے، تو یہ سوز میں بدل کر دعائے خیر میں ڈھل جاتے ہیں۔ اتنی بڑی مسجد کھچا کھچ بھری ہوئی تھی۔ ہر آنکھ اشک بار اور دل سوز سے لبریز تھا. حافظ ادریس صاحب کی آواز کئی بار رندھ سی گئی۔ یہ سب کچھ ایک ایسے شخص کے لیے تھا جس کی زندگی کا مقصود صرف رضائے الہی رہا تھا، دکھاوا اور ریا نام کو نہیں تھا اور آج جب وہ دنیا سے رخصت ہوچکا ہے تو ہر آنکھ اس کے لیے سوگوار اور دعاگو ہے۔ بقول شخصے ان کی نماز سے رشک آتا تھا، مجھے ان کی زندگی اور موت دونوں سے رشک آرہا ہے۔ واقعی زندگی ہو تو ایسی کہ اللہ کے سوا کوئی اور مطلوب نہ ہو اور موت ہو تو ایسی کہ ہر دل سوز سے لبریز ہو اور دعائے خیر کا عارض ہو۔  ہم اللہ سے دعا گو ہیں کہ وہ سید صاحب کی بشری کمزوریوں اور لغزشوں کو معاف فرمائے اور انھیں اپنے جوارِ رحمت میں جگہ دے۔ اور ہم سب کو ہدایت دے کہ ہم اپنی زندگیوں کی ترتیب اللہ کی رضا کے سانچے میں ڈھال سکیں. قُلۡ اِنَّ صَلَاتِیۡ وَ نُسُکِیۡ وَ مَحۡیَایَ وَ مَمَاتِیۡ لِلّٰہِ رَبِّ الۡعٰلَمِیۡنَ۔ (162 - الانعام) ترجمہ: (یہ بھی) کَہ دو کہ میری نماز اور میری عبادت اور میرا جینا اور میرا مرنا سب خدائے رب العالمین ہی کے لیے ہے۔ آمین یارب العالمین!

##############################
https://www.facebook.com/atiflys/posts/3176205372460470
آج کل عمران خان فین کلب میں سب سے بڑا سوال یہ ڈسکس ہورہا ہے کہ اگر یہ تجربہ بھی ناکام ہوگیا تو واٹ نیکسٹ؟ تو جواب یہ ہے کہ اگر آپ نے وہی بازو آزمانے ہیں تو جو اسے لائے تھے وہ کسی اور کو بھی لے آئیں گے. وہ بھی گندہ ہوجائے گا تو اور لے آئیں گے. تو نہیں اور سہی، اور نہیں اور سہی. اصل مسئلہ نیکسٹ کا نہیں حقیقی تبدیلی کا ہے. اور حقیقی تبدیلی اس وقت تک ممکن نہیں جب تک بنیادی تبدیلی پر بات نہیں ہوگی یعنی نظام اور قانون کی تبدیلی.

##############################
https://www.facebook.com/atiflys/posts/3175790249168649
کچھ لوگ ابھی بھی کنفیوز ہیں. مسئلہ غیر مسلموں کی عبادت کرنے یا عبادت گاہ کا نہیں کیوں کہ اسلام انھیں یہ حق دیتا ہے اور اس سلسلے میں کوئی جبر نہیں. مسئلہ ان کی طرف سے عبادت گاہ تعمیر کرنے کا بھی نہیں کہ اس کی کچھ شرائط فقہا نے بیان کی ہیں. جس میں معاہدے وغیرہ کا ذکر بھی ہے. مسئلہ مسلمانوں کی نمائندہ حکومت (فرض کرلیں) کی طرف سے شرک اور کفر کے معبد تعمیر کرنے کا ہے. بطور مسلم ہم توحید کی داعی ہیں. ہم خود کیسے توحید کی ضد قائم کرسکتے ہیں. دوسرا وہ اگر اجازت دیتے ہیں تو یہ فعل، ان کے عقیدے سیکولرازم کے مطابق ہے. جس میں ہر مذہب ہی "حق" پر ہے جب تک وہ صرف گھر یا عبادت خانے میں رہے. لیکن آپ اگر وہاں بھی ان کے نظریاتی تصورات کو چیلنج کریں گے، تو وہ آپ کے ساتھ کوئی رواداری نہیں برتیں گے. سو یہ ہرگز لازم نہیں کہ جو وہ کریں گے، ہم بھی وہی کریں. "لکم دینکم ولی الدین" والا اصول یاد رکھیں. آخری بات ہمیں غیر مسلموں سے حسن سلوک، رواداری اور تعلقات بنانے ہیں تو اسلام کی شرائط پر اور کوشش کرنی ہے کہ وہ اسلام کی طرف راغب ہوسکیں. اگر ہم خود ہی بڑھ چڑھ کر انھیں شرک اور کفر کی طرف دکھیلیں گے تو وہ حق اور باطل کا فرق کیسے کرسکیں گے. عاطف الیاس

##############################
https://www.facebook.com/atiflys/posts/3178782618869412
اللہ کا شکر ہے کہ دہشت گرد سٹاک ایکسچینج میں گھسنے میں کامیاب نہیں ہوسکے ورنہ ممکن ہے کہ بہت زیادہ خون بہتا۔ ہماری فوج، رینجرز اور پولیس کے جوانوں کی ہمت کو سلام ہے کہ وہ ان خطرات اور مشکلات کو براہ راست جھیلتے ہیں اور ان کا مقابلہ کرتے ہیں۔ جو تین لوگ شہید ہوئے، اللہ ان کی مغفرت فرمائے اور درجات بلند کرے۔ اس میں کوئی شک نہیں اور یہ کھلی ڈلی حقیقت ہے کہ بی ایل اے کے پیچھے انڈین ایجنسی را کام کررہی ہے اور بڑے عرصے سے کررہی ہے۔ لیکن جیسا کہ ٹی ٹی پی کی طرف سے ہونے والی دہشت گردی کے وقت بھی میں کہتا تھا کہ فساد کی اصل جڑ کو کچلنا چاہیے جو امریکہ تھا اور آج بھی ہے۔ اس وقت بھی میں یہی کہوں گا کہ ہمارے سکیورٹی اداروں کی قربانیوں اور عوام کے نقصان کا ازالہ اسی میں ہے کہ فساد کی جڑ کو کچلا جائے جو اس وقت انڈیا ہے اور بلوچ عوام کی محرومی کو دور کیا جائے جو فتنہ گروں کو انسانی وسائل مہیا کررہی ہے۔ افسوس کے ساتھ کہنا پڑتا ہے کہ ایک طرف ریاست انڈیا کے ساتھ پینگیں بڑھانے میں مصروف ہے، یہاں تک کہ آج وزیر خارجہ کو کہنا پڑا کہ  ہم راہداریاں کھول رہے ہیں اور انڈیا دہشت گردی کو ہوا دے رہا ہے۔ یہی اصل مسئلہ ہے۔ وہ کشمیر کو قابو کررہے ہیں اور ہم ریلیاں نکال رہے ہیں، وہ ایل او سی پر لوگوں کی زندگیاں اجیرن بنا رہے ہیں، ہم انھیں راہداریاں کھول کے دے رہے ہیں، وہ بلوچستان میں فساد برپا کررہے ہیں اور ہم انھیں تجارت کے لیے پیشکشیں کرتے پھر رہے ہیں۔  دیکھیے جنگ ہر چیز کا حل واقعی نہیں ہے لیکن  یہ بھی دیکھیں کہ آپ مسلسل یک طرفہ محبت کی پینگیں بڑھا رہے ہیں جس کا مطلب صرف کمی کمین بن کے رہنا ہے، انھیں ٹف ٹائم دیں۔ انھیں پتا چلے کہ ہم کوئی للو پنجو نہیں ہیں۔ دو جہاز گرائے تھے تو قوم کا ردعمل آپ نے دیکھ ہی لیا تھا۔ بس اسی قسم کے ردعمل کی ضرورت ہے، یعنی منھ توڑ جواب۔ اور پھر کرنے کا اصل کام یہ ہے کہ بلوچستان کے عوام کی محرومیاں دور کی جائیں ان کا معیار زندگی بلند کیا جائے، وہ وسائل کے اعتبار سے سب سے زرخیز حطہ ہے لیکن عوام کی بدحالی میں بھی سب سے آگے ہے۔ یہی وجہ ہے کہ جب کلبوشن یادیو جیسے لوگ بلوچستان میں اُترتے ہیں تو انھیں خام مال تیار ملتا ہے۔  اصل یہ ہے کہ بلوچستان کے مسائل کا سیاسی حل تلاش کیا جائے۔ انھیں مل بیٹھ کر قریب لایا جائے۔ صرف مذہب ہی ایسی قوت ہے جو سارے پاکستان کو جوڑ سکتی ہے، اسے بھی ہم اپنے ہاتھوں سے کمزور کررہے ہیں۔ اللہ ہی ہمیں ہوش کے ناخن دے۔ آخر میں، میں اپنے بلوچ پڑھنے والوں کو کہوں گا کہ یاد رکھیں اسلحہ اٹھانا آسان ہے پھر اس کے نتائج بھگتنا دشوار ہیں۔ ریاست سے ٹکر ناممکن ہے۔ یاد رکھیں کہ انڈیا اور اس کے فتنہ پرور آپ میں جو نفرتیں پیدا کررہے ہیں، وہ صرف تباہی ہی لائیں گیں۔ اپنے اندر سے شدت پسندی کو کھرچ دیجیے۔ اپنے مسائل کے حل کے لیے سیاسی طریقہ اختیار کریں۔ کچھ نہیں تو قبائلی پشتونوں ہی سے سیکھ لیں جو اب بڑے سلجھے ہوئے انداز میں اپنا مقدمہ پیش کررہے ہیں اور مجھے امید ہے کہ جس دن پورے پاکستان سے ایک دوسرے کے لیے خیرخواہی اور ہمدردی کے جذبات پیدا ہوں گے، ہر خطے کے مسائل حل ہونا شروع ہوجائیں گے۔ بس ہمیں ایک دوسرے کے ساتھ کھڑے ہونے کی ضرورت ہے۔

##############################
https://www.facebook.com/atiflys/posts/3177888985625442
منزلیں گم ہو گئیں راستے کھو گئے راہِ سیرتؐ سے ہم ایسے بھٹکے شہا خود کو پہچاننا کارِ دشوار ہے زندگی ریت کی جیسے دیوار ہے آپ ؐ کا در ہمیں پھر سے درکار ہے صبیح رحمانی

##############################
https://www.facebook.com/atiflys/posts/3186389078108766
یہی تو متاع حیات ہے میرا نام عاطف الیاس ہے. میں گواہی دیتا ہوں کہ اللہ کے سوا کوئی معبود نہیں اور محمدﷺ اللہ کے آخری رسول اور بندے ہیں.  میرا ایمان ہے کہ صرف اسلام ہی حق ہے اور جو کوئی اسلام کے سوا راستہ(دین) اختیار کرے گا، وہ اللہ کے ہاں ہرگز قبول نہیں کیا جائے گا. میں رسول اللہﷺ کے بعد اہلِ بیت اور اصحابِ رسولﷺ  کو سب سے زیادہ عزیز رکھتا ہوں، میرا ماننا ہے کہ وہ انسانی تاریخ کے بہترین لوگ تھے اور ان کی شان میں کسی گستاخی کا تصور بھی نہیں کرسکتا.  میرا ایمان ہے کہ تمام روایتی مذاہب تحریف شدہ اور راہِ راست سے ہٹے ہوئے ہیں.  اور آج کے جدید ادیان اور ان کے عقائد مثلا : سرمایہ دارانہ نظام(سیکولرازم) اور کیمیونزم(الحاد)، خالقِ کائنات سے بغاوت پر مبنی نظریات ہیں. اس لیے ان سے نکلنے والے سیاسی نظام : جمہوریت اور سوشلزم، اور ان سے نکلنے والے افکار مثلا: وطنی قومیت، انسانی آزادیوں کے تصورات، نام نہاد انسانی حقوق، لبرل ازم، وغیرہ سب اللہ سے بغاوت پر مبنی تصورات اور نظام ہیں. اس لیے میں ان سے اللہ کی پناہ طلب کرتا ہوں اور برآت کا اظہار کرتا ہوں. میں تمام مسلم حکمرانوں کو اسلام سے غیرمخلص اور بغیر کسی مسلکی نسبت یا ذاتی پسند ناپسند کے امتِ مسلمہ کی حالتِ زار کا ذمہ دار اور اغیار کا طرف دار سمجھتا ہوں. میں انھیں نصیحت کرتا ہوں کہ وہ اللہ کے سامنے حاضر ہونے والے دن سے ڈریں جس دن ہر چیز کا حساب لیا جائے گا. میں ان تمام علما کی پیروی کرنے سے انکار کرتا ہوں جو دنیاوی عہدوں اور فائدوں کے لیے طاغوت کا ساتھ دیتے ہیں یا حق بات بیان کرنے سے گریز کرتے ہیں.   میں حتی المقدور انفرادی یا اجتماعی طور پر، علمی، فکری اور سیاسی انداز میں اللہ کے دین کو غالب کرنے کے لیے اسوہ حسنہﷺ کے مطابق اپنی سی کوشش کرتا رہوں گا. ان شاالله!  یہاں تک کہ دین صرف اللہ کا ہوجائے کہ یہی انتہائے بندگی ہے اور انسانیت کے تمام مسائل کا حل ہے. "آپ چاہیں تو نام بدل کر کاپی پیسٹ کرسکتے ہیں. جزاک اللہ خیر."

##############################
https://www.facebook.com/atiflys/posts/3188312934583047
شدید ترین گرمی میں بدترین لوڈ شیڈنگ ہورہی ہے. اللہ ہی پوچھے انھیں!شدید ترین گرمی میں بدترین لوڈ شیڈنگ ہورہی ہے. اللہ ہی پوچھے انھیں!

##############################
https://www.facebook.com/atiflys/posts/3194868943927446
ویسے تو مجھے ابھی تک ایسی ایک ہی پوسٹ نظر آئی ہے، لیکن احتیاطا عرض ہے کہ جو لوگ ہندوؤں کی مقدس ہستیوں کی تضحیک آمیز تصاویر بنا کر پوسٹ کررہے ہیں، انھیں سمجھائیں کہ یہ سراسر اسلامی تعلیمات کے خلاف عمل ہے. اسلام آپ کو کوئی حق نہیں دیتا کہ کسی کے مذہبی جذبات کو مجروح کیا جائے. ہمارا کام صرف انھیں حکمت اور محبت سے حق اور باطل کا فرق سمجھانا ہے، نہ کہ ان کی دل شکنی کرکے انھیں اسلام سے متنفر کرنا. دوسرا یہ معاملہ ایک اور پہلو سے بھی بڑا سنجیدہ ہے. ارشاد باری تعالیٰ ہے: ترجمہ: اور (اے مسلمانو!) تم ان (معبودوں) کو گالی مت دو جنھیں یہ (مشرک لوگ) اللہ کے سوا پوجتے ہیں پھر وہ لوگ (بھی جواباً) علم کے بغیر ظلم کرتے ہوئے اللہ کی شان میں دشنام طرازی کرنے لگیں گے۔ (سورۃ الانعام:108)

##############################
https://www.facebook.com/atiflys/posts/3197578956989778
سچ پوچھیے تو یہ بھی ایک بنیادی مسئلہ ہے.

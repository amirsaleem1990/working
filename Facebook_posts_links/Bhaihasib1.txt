
##############################
https://web.facebook.com/Bhaihasib1/posts/2593292920905782
اِنَّا لِلّٰہِ وَاِنَّآ اِلَیْہِ رَاجِعُوْنَ مولانا عطاء اللہ عمر چلے گئے احباب دعا مغفرت فرمائیںاِنَّا لِلّٰہِ وَاِنَّآ اِلَیْہِ رَاجِعُوْنَ مولانا عطاء اللہ عمر چلے گئے احباب دعا مغفرت فرمائیں

##############################
https://web.facebook.com/Bhaihasib1/posts/2592543194314088
غزل مدتوں تک اہل دل کو یاد آئے گی غزل یہ غزل ہوتی ہے کیا خود ہی بتائے گی غزل آٹھ دس اشعار جوڑیں گے اگر ترتیب سے پھر غزل کی رات کی محفل سجائے گی غزل شعر کے مصرع کے جیسا ہے تعلق آپ سے یوں اگر ملتے رہے تو ہو ہی جائے گی غزل پیر میں زنجیر پہنے رقص کرتی راگنی کیا ! زبان بندی کے موسم میں سنائے گی غزل کورے کاغذ پر لکھی ہے جو جگر کے خون سے دیکھیے کل کو وہ کیا طوفاں اٹھائے گی غزل خواب خوشبو روشنی شوخی ادا اور رنگ و بو یہ عناصر ہوں تو کیا تیور دکھائے گی غزل آپ جیسے صاحبان ذوق کی تعریف سے رنگ کیسا آج دیکھیں گے جمائے گی غزل آپ کے افکار کی پیچیدگی تو ہے وبال بوجھ اس پیچیدگی کا کیا اٹھائے گی غزل حسن کے پیکر کی جو توصیف لکھو گے حسیب لفظ مہکیں گے غزل کے مسکرائے گی غزل حسیب احمد حسیب

##############################
https://web.facebook.com/Bhaihasib1/posts/2594538624114545
جمعے کی جماعت کھڑی ہوئی،صفوں میں خلا باقی رہا علماء (دیوبند/ بریلوی) سے گزارش ہے پانچ منٹ تقریر کم کرکے صفیں سیدھی کروالیا کریں۔جمعے کی جماعت کھڑی ہوئی،صفوں میں خلا باقی رہا علماء (دیوبند/ بریلوی) سے گزارش ہے پانچ منٹ تقریر کم کرکے صفیں سیدھی کروالیا کریں۔

##############################
https://web.facebook.com/Bhaihasib1/posts/2596740593894348
غزل  زخم دل سر نہاں روح کی گہرائی میں  کھل ہی جاتا ہے مگر راز یہ تنہائی میں  انکو عزت کی تمنا ہے دکھاوے کیلئے  ہم معزز ہیں ہمیں فخر ہے رسوائی میں  ہم ستم جھیلتے رہتے ہیں محبت کے حضور  لطف آتا ہے اسے بھی ستم آرائی میں  ان کو منظر کی حقیقت نظر آتی ہی نہیں نقص آنکھوں میں نہیں نقص ہے بینائی میں  مرض عشق میں اچھا نہیں ہوتا ہے مریض  ورنہ کچھ کم نہ معالج تھے مسیحائی میں  کتنے ناداں تھے جو داناؤں کے چکر میں رہے  کتنے چکر تھے نئے دور کی دانائی میں  شعر کہنے نہیں آتے ہیں مگر پھر بھی حسیب  شعر کہتے ہو یونہی قافیہ پیمائی میں حسیب احمد حسیب

##############################
https://web.facebook.com/Bhaihasib1/posts/2598117727089968
آخر وہ چاہتے کیا ہیں  ایک ایسا عنوان کہ جس پر باربار گفتگو شروع کی جاتی ہے لیکن یہ کوئی نئی گفتگو نہیں ہے قدیم مستشرقین سے سوشل میڈیا کے معروف صفحات تک یہ وہی عنوان ہے وہی الزامات ہیں اور وہی اعتراضات ہیں ، اس میں کچھ بھی نیا نہیں ہے ایسا محسوس ہوتا ہے کہ جیسے déjà vu ہو وہی منظر بار بار سامنے آجاتا ہے۔ میرے خیال میں انہی الزامات پر باربار گفتگو سے بہتر ہے کہ اس عنوان کو دوسرے انداز میں دیکھا جائے ، اس انداز میں کہ جس سے ہمیں اعتراض اٹھانے والے کی تاریخ اسکا منہج اسکی نفسیاتی اپچ اور اسکا طریقہ کار اچھی طرح سمجھ آجائے اور ہم یہ جان سکیں کہ آخر وہ چاہتے کیا ہیں۔ 

##############################
https://web.facebook.com/Bhaihasib1/posts/2598741113694296
بر صغیر کے ناقدین حدیث کے افکار پر تحریک استشراق کے اثرات  حسیب احمد حسیب ربط تبصرے میں۔بر صغیر کے ناقدین حدیث کے افکار پر تحریک استشراق کے اثرات  حسیب احمد حسیب ربط تبصرے میں۔

##############################
https://web.facebook.com/Bhaihasib1/posts/2600622993506108
قصہ ایک مضمون کا کہتے ہیں کہ عوام کی اجتماعی دانش زبوں حالی کا شکار ہے اور شاید ہے بھی مگر اچانک یہ وہم سا ہونے لگا ہے کہ ایسا نہیں ہے اب اگر آپ یہ سوال کریں کہ جناب ایسا وہم مجھے کیونکر لاحق ہوا تو سنیے۔ ہوا کچھ یوں کہ ہوا چلی بلکہ ہوا نہیں وبا چلی ایسی ہی وبا جیسے طاعون ہیضہ یا دور جدید میں چکن گونیا وغیرہ وغیرہ ، اور وہ وبا تھی انکار حدیث کی ویسے تو حدیث پر تنقید ٹھنڈے کمروں میں بیٹھے بائیسویں گریڈ کے دانشور ہی کیا کرتے ہیں لیکن اب کی بار کسی معروف برقی صفحے سے اسکی ترویج ہوئی جیسے طاعون کے چوہے کسی گٹر سے نکل کر ہر طرف پھیل جاویں۔ انکار حدیث ہمیشہ سے ایک غیر مقبول منہج فکر رہا ہے بڑے بڑے علامے فہامے تشریف لائے بڑے بڑے سر اور سرکار اس میدان میں کودے مگر عوامی پذیرائی نہ ملنی تھی اور نہ ملی ، تو جناب اس جدید وبا کو غنیمت جان بہت سی دیواروں سے گریہ شروع ہوگیا اور طرح طرح کے الزامات کی بارش کردی گئی الزامات تو وہی تھے کہ جو کسی قدیم استشراقی دفتر میں پڑے سڑ رہے تھے اور انکی بوسیدگی ایسی کہ دیمک نے بھی انہیں چاٹنے سے انکار کردیا تھا، جی ہاں ایسے ہی کسی دفتر سے کچھ مواد برآمد فرمایا گیا اور انکار حدیث کی نئی دوکان سجا دی گئی۔ ان حالات و واقعات کو دیکھتے ہوئے میرے ذہن میں یہ خیال آیا کہ کوئی ایسا مضمون ضبط تحریر میں لایا جاوے کہ جو اس استشراقی فریب کا پردہ چاک کر سکے ، ویسے تو یہ مضمون کسی تحقیقی مجلے کی فائلوں میں دب کر دفن ہوجانے کیلئے لکھا گیا تھا مگر اسے عوام کے سامنے پیش کر دیا گیا۔ تو جناب عوام کی اجتماعی دانش کو جانچنے کیلئے دانش سے رجوع کیا، محترم جناب Shahid Awan ایک دانش مند فرد معلوم ہوئے سو ان سے پوچھا کہ حضرت کیا آپ کے برقی مجلے میں کسی طویل تحقیقی حوالہ جاتی مضمون کی گنجائش ہے ، اور امید یہی تھی کہ وہ سہولت سے انکار فرما دیں گے کہ رکھ رکھاؤ والی شخصیت ہیں ، مگر خوشگوار حیرت اس وقت ہوئی کہ جناب انہوں نے مثبت جواب دیا یعنی انکی فرزانگی نے میری دیوانگی کو قبولیت بخشی اب اس پر حیران ہونا تو بنتا تھا آگے گفتگو کچھ یوں ہوئی۔ السلام علیکم دانش میں کچھ طویل اور حوالہ جاتی مضامین لگ سکتے ہیں۔ جی ہاں ، تو سلسلہ یہاں سے شروع ہوا امید تھی کہ پچاس افراد کی  آنکھوں تک مضمون پہنچ جاوے تو کمال ہوگا ،  مگر بات جب اس سے کچھ آگے بڑھی تو حیرت بھی ہوئی اور تشویش بھی اجی کیا حالات بدل گئے اور کیا واقعی تبدیلی آگئی کیونکہ صاحب مضمون (یعنی میں ، خود کو اس طرح مخاطب کرنے سے بندہ دانشور دانشور محسوس کرتا ہے) اور مدیر صاحب ہردو افراد متفق تھے کہ جناب اب ہماری اجتماعی داش اتنی بھی نہیں بگڑی ہے کہ ایسے طویل اور خشک موضوعات کو پڑھتی چلی جاوے اور اسی کا اظہار شاہد بھائی نے کچھ ان الفاظ میں کیا، " ایسے مضامین کم ہی پڑھے جائیں گے۔ عوامی دلچسپی کا موضوع تو ہے نہیں مگر جتنے بھی پڑھیں بات کا ابلاغ تو ہوگیا " یہ بیان اس مثبت سوچ رکھنے والے آزمودہ کار تبلیغی بھائی کی طرح کا تھا کہ جو گشت کرتے ہوئے نئے ساتھیوں کو دلاسہ دیتا ہے کوئی بات نہیں وصولی ہو نہ ہو نیت کا ثواب تو مل ہی گیا یقین جانیے شاہد بھائی کی اس تسلی میں اسی پرانے تبلیغی ساتھی والا تیقن تھا۔ Arshad Mehmood  بھائی نے کچھ اس انداز میں ہمت بڑھائی " بھلے کم لوگ پڑھیں یہ ایسی دستاویز ہے جسکی اہمیت و افادیت سے انکار ممکن نہیں. اگر چند لوگ بھی بھٹکنے سے بچ جاتے ہیں تو سوچیں کتنا بڑا کام ہوگا جو دانش کے حصے میں آئے گی "۔ یاد آیا ایک بار میں تبلیغی جماعت کے ساتھ تین یوم کیلئے گیا اب جناب ہم گشت کریں اور ہر ہر در کو کھٹکائیں کہ کہیں سے کوئی جواب آئے اور جو جواب آئے بھی تو وہ عجیب آئے تو ہم پھٹ پڑے ، ارے کون گمراہ لوگ ہیں یہ ! کیا ایسا سلوک کیا جاتا ہے تبلیغ کیلئے آنے والوں کے ساتھ، تو ایک پرانے ساتھی نے سمجھایا ، میاں انہوں نے تمہیں دعوت دے کر بلایا تھا کیا؟  اور خود تمہارے گھر کوئی تبلیغی آجاوے تو کیا کیا بہانے نہ بناتے ہو خاموشی سے اپنا کام کرو نہ تو تم کوئی علامہ ہو اور نہ ہی یہ لوگ تم سے دین سیکھنے کے محتاج، تو جناب اس نصیحت کو ہمیشہ کیلئے گرہ سے باندھ لیا یعنی اپنی بات سلیقے اور تسلی سے رکھ دی جاوے باقی لوگ سنیں تو شکریہ اور نہ سنیں تو خوش رہو میرے بھائی کی دعا، پھر شاہد بھائی کا  پیغام آیا کہ یہ مضمون اپنی استعداد سے زیادہ پذیرائی لے رہا ہے یعنی  پچاس کراس کر کے سو آنکھوں تک پھلانگ گیا دل کو بڑی تسلی ہوئی پھر دیکھا تو معاملہ سو سے دو سو تک چلا گیا تھا اور جب بات پان سو سے اوپر گئی تو واقعی قوم کی اجتماعی دانش پر شبہ ہونے لگا۔ اور آج کی خبر یہ ہے کہ نوسو کی لکیر پھاند کر بات ہزار تک جارہی ہے ، اب ہزار ہوں یا نہ ہوں کوئی بات نہیں، مجھے امید ہے کہ ابھی ہم بحیثیت قوم دانش مند ہیں۔ شکریہ شاہد اعوان شکریہ دانش حسیب احمد حسیب 

##############################
https://web.facebook.com/Bhaihasib1/posts/2600069886894752
قطعات افکار عالیہ حضرت غامدی برائے حور یہی چند بیویاں کچرا ہمارے حسن تخیل کا کر دیا عقدہ کشا کیا یہ کسی زن مرید نے جنت میں حور ہونگی یہی چند بیویاں فتویٰ دیا ہے آج یہ شیخ جدید نے زن مریدان وطن غامدی صاحب ہمارے پیر ہیں زن مریدان وطن کا فیصلہ ہائےجنت میں یہی بیوی جناب شوہروں کی انجمن کا ہے گلا حور کیوں چھینتے ہیں وہ مری جنت کی حسرتیں دنیا کی ترش و تلخ کو پیتا ہوں روز میں کیوں نہ رکھوں میں آرزو جنت میں حور کی مر مر کے اس جہان میں جیتا ہوں روز میں ذکر سن کر حور کا ذکر سن کر حور کا ڈانٹا بہت ڈر گئے بیگم کے غصے سے حضور دے دیا فتویٰ یہ پبلک میں جناب کیسی جنت اور کیا حور و قصور حسیب احمد حسیب

##############################
https://web.facebook.com/Bhaihasib1/posts/2601247543443653
مطلوب ہے خلد میں حوروں سے بچنا لازمی مطلوب ہے  بیویوں کو ایک ایسا مولوی مطلوب ہے مدرسے سے آپ کو ملنا نہیں اسکا جواز زن مریدان وطن کو غامدی مطلوب ہے  حسیب احمد حسیب

##############################
https://www.facebook.com/Bhaihasib1/posts/2616918961876511
ظالم مرد مظلوم عورت کیوں ؟ انکا رونا یہ ہے کہ ہمارے معاشرے پدر سری معاشرے ہیں عورت کو ہمیشہ غلام بنا کر رکھا گیا ہے عورت کو گھروں میں مقید کردیا گیا ہے عورت کو اپنی مرضی کا لباس پہننے کی اجازت نہیں ریاست ، عدالت ، پولیس ، میڈیا سب عورت کے خلاف ہیں۔ سوال یہ ہے کہ عورت نے ایسا ہونے کیوں دیا ؟ عورت مرد کی غلام کیسے بن گئی ؟ مرد معاشروں پر کس طرح غالب ہو گیا ؟ کیا عورت مرد سے کمزور تھی ؟ کیا عورت مرد کا مقابلہ نہیں کر سکی ؟ سوال یہ ہے کہ وہ ریاست سے مرد سے اپنا حق طلب ہی کیوں کر رہی ہے ؟ کیا وہ اپنا حق چھیننے کی قوت نہیں رکھتی ؟ کیا اسے مرد سے جیتنے کیلیے کسی مرد کے سہارے کی ضرورت ہے ؟ حسیب احمد حسیب

##############################
https://www.facebook.com/Bhaihasib1/posts/2616100525291688
آنے والے دور میں الحاد سے بڑا فتنہ وحدت ادیان ہوگا۔آنے والے دور میں الحاد سے بڑا فتنہ وحدت ادیان ہوگا۔

##############################
https://www.facebook.com/Bhaihasib1/posts/2616918961876511
ظالم مرد مظلوم عورت کیوں ؟ انکا رونا یہ ہے کہ ہمارے معاشرے پدر سری معاشرے ہیں عورت کو ہمیشہ غلام بنا کر رکھا گیا ہے عورت کو گھروں میں مقید کردیا گیا ہے عورت کو اپنی مرضی کا لباس پہننے کی اجازت نہیں ریاست ، عدالت ، پولیس ، میڈیا سب عورت کے خلاف ہیں۔ سوال یہ ہے کہ عورت نے ایسا ہونے کیوں دیا ؟ عورت مرد کی غلام کیسے بن گئی ؟ مرد معاشروں پر کس طرح غالب ہو گیا ؟ کیا عورت مرد سے کمزور تھی ؟ کیا عورت مرد کا مقابلہ نہیں کر سکی ؟ سوال یہ ہے کہ وہ ریاست سے مرد سے اپنا حق طلب ہی کیوں کر رہی ہے ؟ کیا وہ اپنا حق چھیننے کی قوت نہیں رکھتی ؟ کیا اسے مرد سے جیتنے کیلیے کسی مرد کے سہارے کی ضرورت ہے ؟ حسیب احمد حسیب

##############################
https://www.facebook.com/Bhaihasib1/posts/2616100525291688
آنے والے دور میں الحاد سے بڑا فتنہ وحدت ادیان ہوگا۔آنے والے دور میں الحاد سے بڑا فتنہ وحدت ادیان ہوگا۔

##############################
https://www.facebook.com/Bhaihasib1/posts/2619964158238658
تازہ اشعار سنگ ریزوں کی خلش مانند صیقل ہوگئی گرد جتنی بھی اڑی اتنا اجالا ہو گیا تیری یادوں سے بنائے میں نے تیرے ہی نقوش ایک اک لمحے کو جوڑا تیرا چہرہ ہو گیا جب مسیحا نے کہا اچھا نہیں ہوگا مریض ضد میں آکر وہ قریب مرگ اچھا ہو گیا ایک ہی دل تھا ہمارا اور تری چاہت میں وہ شعلہ ، شبنم ، زخم ، مرہم  جانے کیا کیا ہو گیا توڑ ڈالے گردش دوراں کے سارے ہی اصول ایک لمحے میں مہ و انجم سے اونچا ہو گیا  حسیب احمد حسیب

##############################
https://www.facebook.com/Bhaihasib1/posts/2620100538225020
جگر کی زمین میں جرات غزل عشق کی آنکھوں کے پیمانوں میں صہبا ہو گیا جب نشہ اترا تو دیکھا حسن رسوا ہو گیا رات کی ظلمت سے مرجھانے لگے تھے سب گلاب   اٹھ گیا سورج سبھی کا رنگ گہرا ہو گیا چپ رہا تو وہ گریزاں رو پڑا تو ملتفت  نالہ و فریاد  کی تو کام اپنا ہو گیا چشم نم ایسی بہی سورج کی ظلمت دیکھ کر  یوں  ہوا صحرا ابل کر آج دریا ہو گیا سنگ ریزوں کی خلش مانند صیقل ہوگئی گرد جتنی بھی اڑی اتنا اجالا ہو گیا تیری یادوں سے بنائے میں نے تیرے ہی نقوش ایک اک لمحے کو جوڑا تیرا چہرہ ہو گیا جب مسیحا نے کہا اچھا نہیں ہوگا مریض ضد میں آکر وہ قریب مرگ اچھا ہو گیا ایک ہی دل تھا ہمارا اور تری چاہت میں وہ شعلہ ، شبنم ، زخم ، مرہم  جانے کیا کیا ہو گیا توڑ ڈالے گردش دوراں کے سارے ہی اصول ایک لمحے میں مہ و انجم سے اونچا ہو گیا دوستی کرلی رقیبوں نے وہ حیراں ہے بہت آج محفل میں  عجب دیکھو تماشا ہو گیا  ہاتھ جو پکڑا تو اس کا موسم گل آگیا رنگ یوں بدلا ہے عارض نے سویرا ہوگیا تم جگر کے رنگ میں اشعار کہتے ہو حسیب اتنی جرات کیوں ہوئی بتلاؤ تو کیا ہو گیا حسیب احمد حسیب

##############################
https://www.facebook.com/Bhaihasib1/posts/2621056704796070
علوم عربی کے شائقین کیلئے بہترین پیشکش نیا بیچ شروع ہو رہا ہے جلد رابطہ کیجیے۔

##############################
https://www.facebook.com/Bhaihasib1/posts/2620889501479457
کراچی بک ایکسپو پر لکھی گئی نظم لاہور بک فیر کے موقع پر نشر مکرر کتابوں کی منڈی میں کیا ہو رہا ہے سنا ہے یہاں کچھ نیا ہو رہا ہے زمانے سے ہٹ کر ، جدا ہو رہا ہے فریضہ مقدس ادا ہو رہا ہے ذرا غور سے دیکھنا ہو رہا ہے کتابوں کی منڈی میں کیا ہو رہا ہے بڑا ہی مقدس بیوپار ہے یہ جہالت سے لڑنے کو تلوار ہے یہ نئی جنگ ہے یہ نیا وار ہے یہ روایت سے ہٹ کر جدا ہو رہا ہے کتابوں کی منڈی میں کیا ہو رہا ہے پشیمان سا  آگیا ہوں یہاں پر میں یہ سوچتا ہوں کہ میں ہوں کہاں پر زمیں پر ہوں میں یا میں ہوں آسماں پر خدا جانے کیا ماجرا ہو رہا ہے کتابوں کی منڈی میں کیا ہو رہا ہے  سجی ہیں یہاں ہر دوکاں میں کتابیں کتابوں کی اس کہکشاں میںپپ کتابیں ملیں گی یہاں ہر زباں میں کتابیں یہ کتنا حسیں سلسلہ ہو رہا ہے کتابوں کی منڈی میں کیا ہو رہا ہے کتابوں کی اک انجمن بیچتے ہیں سخن ور بھی اپنا سخن بیچتے ہیں یہاں پر سبھی اپنا فن بیچتے ہیں اور اس میں سبھی کا بھلا ہو رہا ہے کتابوں کی منڈی میں کیا ہو رہا ہے عجب سا سماں ہے عجب سا ہے میلہ کوئی آگیا ہے یہاں پر اکیلا یہ موجیں نہیں ہیں یہ ہے ایک ریلہ سماں دیکھیے دلربا ہو رہا ہے کتابوں کی منڈی میں کیا ہو رہا ہے یہ قیمت نہیں ہے ، یہ ہدیہ ہے صاحب تری جیب میں کتنا پیسہ ہے صاحب یہ مہنگا ہے صاحب یہ سستہ ہے صاحب نشہ علم کا سب ہوا ہو رہا ہے کتابوں کی منڈی میں کیا ہو رہا ہے بڑے پبلشر کی الگ ہے کمائی یہ شاعر ہے اسکی کمائی ہوائی سبھی نے ہے قسمت یہاں آزمائی کچھ اچھا یہاں کچھ برا ہو رہا ہے کتابوں کی منڈی میں کیا ہو رہا ہے اگر آگیا ہوں تو بنوا لوں سیلفی مجھے چینج کرنی ہے آج اپنی ڈی پی ہے تحدیث نعمت نہیں خود نمائی تمہیں کیوں اب اتنا گلا ہو رہا ہے کتابوں کی منڈی میں کیا ہو رہا ہے تصنع جھلکتا ہے لیکن یہاں کیوں بنایا گیا ہے یہ سارا سماں کیوں حقیقی نہیں لگ رہا یہ جہاں کیوں یہ احساس کیوں بے وجہ ہو رہا ہے کتابوں کی منڈی میں کیا ہو رہا ہے سبھی کے لیے ہے یہ اک آزمائش کسی کا تماشہ کسی کی نمائش کتابیں خریدو اگر ہے کشائش کہ پڑھنے کا موسم جدا ہو رہا ہے کتابوں کی منڈی میں کیا ہو رہا ہے یہ الماریاں کتنی مہنگی بنی ہیں جو رکھی ہوئی ہیں وہ رکھی ہوئی ہیں کتابوں سے الماریاں ہی سجی ہیں اسی بات سے فیصلہ ہو رہا ہے کتابوں کی منڈی میں کیا ہو رہا ہے چلو پھر سے جوڑیں کتابوں سے رشتہ تعلق کتابوں سے ہے کتنا گہرا مگر یاد رکھنا  نہیں ہو دکھاوا اگر یوں ہے تو کچھ بھلا ہو رہا ہے کتابوں کی منڈی میں کیا ہو رہا ہے حسیب احمد حسیب

##############################
https://web.facebook.com/Bhaihasib1/posts/2582508231984251
سیکولرازم کی تین جہات ہیںpolitical secularism philosophical secularism,socio-cultural secularism،گفتگو صرف سیاسی تناظر پر ہوتی ہے۔سیکولرازم کی تین جہات ہیںpolitical secularism philosophical secularism,socio-cultural secularism،گفتگو صرف سیاسی تناظر پر ہوتی ہے۔

##############################
https://web.facebook.com/Bhaihasib1/posts/2582285048673236
سیکولر ازم اور اسلامی ریاست جب کبھی ہماری سیکولر حضرات سے گفتگو ہوتی ہے انکا اصولی موقف یہ سامنے آتا ہے کہ جناب سیکولر ازم " لا دینیت " نہیں ہے سیکولر ازم کا مطلب ریاست اور مذہب کا الگ ہونا ہے۔ اس حوالے سے گزشتہ دس ایک سال میں متعدد مباحث دیکھنے میں آئے ہیں پہلے سیکولر ازم کی معیاری تعریف دیکھ لی جائے ایک ایسی تعریف کہ جسے عام آدمی آسانی سے سمجھ سکے۔ کیمبرج انٹرنیشنل ڈکشنری کے مطابق " the belief that religion should not be involved with the ordinary social and political activities of a country" مریم ویبسٹر کے مطابق  Merriam-Webster dictionary, is the "indifference to, or rejection or exclusion of, religion and religious considerations". آسان الفاظ میں سیکولر ازم ایک لادین ریاست کی طلب کرتا ہے اگر سیکولر ہونا لادین ہونا نہیں تو بھی ایک سیکولر کا یہ ماننا ضروری ہے کہ ریاست لادین ہو اور ریاست کی قانون سازی کسی بھی درجے میں کسی مذہب کی پابند تو کجا اس میں کسی بھی مذہبی اصول و قانون کی آمیزش تک نہ ہو۔ حیران کن بات یہ ہے کہ مسلم سیکولر فلاسفرز بھی اسی بات کے قائل ہیں انکے نزدیک نبی کریم ﷺ کی قائم کردہ مدینے کی ریاست یا خلفاء راشدین کی خلافت غیر مذہبی تھی اس سے زیادہ حیران کن بات یہ ہے کہ جن سے وہ سیکولر ازم کی تعریف لیتے ہیں انکے نزدیک بھی ریاست مدینہ اور خلفاء راشدین کی ریاست ایک خالص مذہبی ریاست تھی۔ یہ ایک الگ بحث ہے کہ سیکولر نکتہ نگاہ اس بات کی اجازت تو دیتا ہے کہ فرد اپنی ذاتی حیثیت میں اپنا کوئی عقیدہ رکھے لیکن معاشرتی سطح پر اور اجتماعی سطح پر اسے یہ قبول نہیں ہے،  اس سے بھی بڑھ کر سیکولر اپنا عقیدہ رکھتے ہوئے بھی اس جگہ پر ہوگا کہ جہاں وہ اپنے عقیدے اور دوسرے کسی بھی عقیدے کو تنقیدہ نگاہ سے دیکھے گا یعنی عقیدہ اسکے نزدیک ایک تصور جہاں تو ہو سکتا ہے لیکن عقیدہ آسمان سے اتری ہوئی کوئی شے نہیں ہو سکتا ایک سیکولر اگر یہ مانتا ہے کہ خدا ہے اور مذہبی امورہیں تو اسکے نزدیک یہ یقین کے درجے میں نہیں بلکہ hypothetical یعنی امکان کے درجے میں ہوگا اس کے نزدیک اسلام اور کسی بھی دوسرے مذہب یا الحاد کا فرق حقیقی نہیں بلکہ یہ صرف اختیار کا فرق ہوگا ایک سیکولر کے نزدیک الحاد بھی اتنا ہی معتبر ہے جتنا اسلام ہے جوہری طور پر ہر دو میں کوئی فرق نہیں یہ فرق ایسا ہی ہے کہ جیسے آپ چائے پینا چاہتے ہیں یا کافی۔ سیکولر ازم کو اس بنیاد پر سمجھتے ہوئے " اسلامی سیکولر ازم " کی اصطلاح ایجاد کرنے کی ضرورت پڑی تاکہ اپنا اعتقاد بچایا جا سکے اور سیکولر ازم کو ریاست تک محدود کیا جا سکے مگر ہمت اور جرات کی بات یہ ہے کہ ریاست نبوی ﷺ کو اور خلافت راشدہ کو سیکولر ثابت کردیا جائے۔  لیکن حقیقت تو یہ ہے کہ دنیا جب بھی  ریاستوں کی تاریخ لکھے گی مسلمانوں کی اولین ریاستوں کا شمار مذہبی ریاستوں میں ہی کرے گی۔ حسیب احمد حسیب

##############################
https://web.facebook.com/Bhaihasib1/posts/2581253985443009
گزشتہ ہونے والا سال، کتاب رخ پر شہد ، اخروٹ ، چاول ، کپڑے ، کتابیں اور افکار و نظریات بیچنے والوں کے نام۔گزشتہ ہونے والا سال، کتاب رخ پر شہد ، اخروٹ ، چاول ، کپڑے ، کتابیں اور افکار و نظریات بیچنے والوں کے نام۔

##############################
https://web.facebook.com/Bhaihasib1/posts/2580487595519648
رد الحاد کی محنت کرنے والے احباب کی خدمت میں  ! مذھب الحاد کوئی جدید شے نہیں بلکہ یہ ایک قدیم یونانی مغالطہ ہے کہ جس کی طرف خود قرآن کریم بھی ہمیں متوجہ کرتا ہے  أَمْ خُلِقُوْا مِنْ غَيْرِ شَيْءٍ أَمْ هُمُ الْخَالِقُوْنَ(۳۵) کیا وہ پیدا کئے گئے ہیں بغیر کسی شے(بنانے والے) کے،یا وہ خود پیدا کرنے والے ہیں۔(۳۵) أَمْ خَلَقُوا السَّمَاوَاتِ وَالْأَرْضَ ۚ بَلْ لَّا يُوْقِنُوْنَ(۳۶) کیا انہوں نے پیدا کیا آسمانوں کو اور زمین کو؟(نہیں) بلکہ وہ یقین نہیں رکھتے۔(۳۶) سوره طور میں یہ سوال ان لوگوں سے کیا جا رہا ہے کہ جو لا مذھب ہیں آگے پھر ان سے پوچھا جاتا ہے  أَمْ لَهُمْ سُلَّمٌ يَّسْتَمِعُوْنَ فِیْهِ ۖ فَلْيَأْتِ مُسْتَمِعُهُمْ بِسُلْطَانٍ مُّبِيْنٍ(۳۸) کیا ان کے پاس کوئی سیڑھی ہے؟جس پر(چڑھ کر) وہ سنتے ہیں ،تو چاہئیے کہ ان کا سننے والا کوئی کھلی سند لائے۔(۳۸) بخاری شریف میں مذکور ہے کہ جب حضرت جبیر ابن مطعم رض نے ان آیات کو سنا تو ایمان نے ان کے دل میں گھر کر لیا  سوال یہ ہے کہ ہر اس شے کے ہونے کا احتمال موجود رہتا ہے کہ جس کے نہ ہونے پر کوئی واضح اور صریح دلیل موجود نہ ہو جدید سائنس نہ تو خدا اور مذھب کے وجود کی موید ہے اور نہ ہی منکر سو اس کو لے مذھب کا انکار ایک انتہائی غیر منطقی اور نامناسب بات ہے. رد الحاد یا رد لا مذہبیت کا میدان انتہائی قدیم ہے اور دور جدید میں اس کی ضرورت و اہمیت اور بڑھ جاتی ہے کیونکہ جتنے آج کے لوگ خاص کر جدید تعلیم یافتہ طبقہ اس فتنے کی زد پر ہے قدیم لوگ نہ تھے. آج کے وہ نوجوان کہ جو مسلکی اور فرقہ وارانہ حد بندیوں سے اوپر اٹھ کر اس میدان میں سر گرم عمل ہیں ان کی کاوشیں انتہائی قابل ستائش ہیں اور وہ تعریف کے حقدار بھی ہیں لیکن انکی محنت یک رخی ہے اور دعوت کے مدارج سے واقفیت کے ساتھ ساتھ رسوخ فی الدین کی بھی کمی دکھائی دیتی ہے۔ سب سے پہلی اور بنیادی چیز دعوت دین کے اصول و مبادی کا سیکھنا سمجھنا اور پھر انکو بھرپور ایمانی قوت کے ساتھ سامنے والے پر پیش کرنا ہے اگر ہم قرآن کریم سے رجوع کریں تو ہمیں دعوت کے مدارج و منہج کا علم ہوتا ہے۔ ادْعُ إِلٰی سَبِيْلِ رَبِّکَ بِالْحِكْمَةِ وَالْمَوْعِظَةِ الْحَسَنَةِ ۖ وَجَادِلْهُمْ بِالَّتِيْ هِيَ أَحْسَنُ ۚ إِنَّ رَبَّکَ هُوَ أَعْلَمُ بِمَنْ ضَلَّ عَنْ سَبِيْلِهٖ ۖ وَهُوَ أَعْلَمُ بِالْمُهْتَدِيْنَ(۱۲۵) اپنے رب کے راستے کی طرف بلاؤ دانائی سے،اور اچھی نصیحت سے،اور ان سے ایسے بحث کرو جو سب سے بہتر ہو،بیشک تمہارا رب اس کو خوب جاننے والا ہے جو اللہ کے راستے سے گمراہ ہوا،اور وہ راہ پانے والوں کو خوب جاننے والا ہے۔(۱۲۵) سوره النحل  یہاں تین مختلف مدارج کا بیان ہے  ١. فلسفہ و اسرار دین کہ جسے حکمت کے نام سے موسوم کیا گیا ہے۔ ٢. مواعظ حسنہ۔ ٣. مجادلہ کہ جو بحث و مناظرے کے باب سے ہے۔  دینی عقائد ہوں احکامات ہوں معاملات ہوں یا عبادت ان سب کو ثابت کرنے کے مختلف طرق ہو سکتے ہیں چاہے وہ فلسفہ ہو منطق ہو علم کلام کا استعمال ہو یا جدید سائنسی علوم سے استفادہ لیکن ایک امر سمجھ لینا انتہائی ضروری ہے کہ جس کی طرف اپنے دور کے ایک عبقری نے اشارہ فرمایا تھا  مولانا یوسف بنوری رح  "علوم کی قسمیں اور ان کا حکم " (شمارہ 456) (بصائر وعبر) میں فرماتے ہیں  اصلی علم کیا ہے؟ " اگر بنظرِ غائر دیکھا جائے تو بآسانی واضح ہوگا کہ اصلی علوم وہی ہیں جو صرف وحی الٰہی کے ذریعہ اور انبیاء کرام کی تعلیمات کے واسطہ سے ظہور میں آتے ہیں، یہ وہ علوم ہیں جن کے ادراک سے عقلی انسانی نہ صرف قاصر ہے بلکہ عقلِ انسانی کے دائرے سے ہی یہ علوم خارج ہیں، علوم وفنون کی اصطلاح میں ان کو ماوراء الادراک اور ماوراء العقل کہا جاتا ہے۔ اس لیے انبیاء کرام کا دائرہ تعلیم وتربیت انہی علوم الہٰیہ میں منحصرہوتا ہے جو عقل انسانی کی رسائی سے بالاتر ہیں، قرآن کریم اور تعلیمات نبویہ میں ان علوم طبعیہ و عقلیہ اور ان کے ذریعہ وجود میں آنے والی ایجادات واختراعات کی نہ تو تعلیم دی گئی ہے اور نہ ہی ان کی طرف توجہ کی گئی ہے اورنہ ہی اس کی ضرورت تھی۔ ظاہر ہے کہ جب اللہ تعالیٰ نے عقل و ادراک جیسی خود کفیل نعمت اور قوتِ اختراع جیسی خود کار طاقت انسان کو عطا فرمادی جو ان تمام ضرورتوں کو پورا کرنے کے لیے کافی و وافی ہے تو پھر کسی مزید تفصیل کی ضرورت باقی نہیں رہتی۔ چنانچہ اسلامی تاریخ اس کی شہادت دیتی ہے کہ ہر دور میں عقلِ انسانی یہ خدمت انجام دیتی رہی ہے اور آج اس دورِ ترقی میں بھی جو کچھ نتائج سامنے آرہے ہیں اور آئندہ آتے رہیں گے وہ سب اسی کے کرشمے ہیں۔ اگر ہم ان گزشتہ اشارات اور گزارشات کا خلاصہ بیان کرنا چاہیں تو یہ کہہ سکتے ہیں کہ انسان کی دوقسم کی ضرورتیں تھیں۔ ایک دنیا کی اور ایک آخرت کی۔ یا یوں کہئے کہ ایک روح کی اور ایک جسد کی، علومِ الہٰیہ ربانیہ کے وہ سرچشمے جن کا تعلق وحی آسمانی سے ہے ان کا تعلق آخرت اور اصلاحِ روح سے ہے اور نفس کا تزکیہ وتہذیب ہی ان سے مقصود ہے مگر ان علوم کے حقیقی ثمرات ونتائج آخرت کی زندگی میں کماحقہ ظاہر ہوں گے اگرچہ ان کے برکات کا قدرت سے ظہور اس دنیا میں بھی ہو اور علومِ عقلیہ انسانیہ کا تعلق جسم وجسمانیات اور دنیا کی زندگی سے ہے ان کے منافع کا تعلق بھی دنیوی زندگی اور عالمِ جسمانی سے وابستہ ہے۔ " آگے فرماتے ہیں  سائنسی علوم کا ظاہری فائدہ " البتہ ان علومِ طبیعیہ سائنسی علوم وفنون کا اس زندگی میں ایک عظیم الشان فائدہ یہ ہے کہ یہ علوم اور ان کے ذریعہ حاصل ہونے والے اکتشافات حق تعالیٰ کے کمالِ قدرت، کمالِ علم اور حقائق الہٰیہ کی معرفت کا ذریعہ بنتے ہیں، اس کارخانۂ قدرت اور محیرالعقول نظامِ کائنات میں حق تعالیٰ کی قدرت کے وہ راز ہائے سربستہ ان کے ذریعہ منکشف ہوتے ہیں جو معجزات کا کام دیتے ہیں او ر ایمان کامل، یقین محکم، علمانیتِ دل ودماغ اور رسوخِ ایمانی جیسے عظیم اور حیرت انگیز ثمرات کی بدولت میسر آتے ہیں اور اس طرح اللہ تعالیٰ کی حجت منکرین وکافرین پر پوری ہوجاتی ہے لیکن تجربہ اس کا شاہد ہے کہ جو حضرات پہلے سے مشرف بایمان ہیں ان کے لیے تو یہ رسوخ ایمانی کا ذریعہ بنتے ہیں لیکن جو لوگ سعادتِ ایمان سے محروم ہوتے ہیں ان کے لیے نفسِ ایمان کا ذریعہ بھی نہیں بنتے۔ یہی وجہ ہے کہ یہ سائنسدان حق تعالیٰ کے اس کارخانۂ ملکوت میں اس حیرت انگیز نظام کے اسرار وغوامض پر مطلع ہونے کے بعد بھی ان میں سے کسی ایک کو ابھی ایمان کی توفیق نصیب نہیں ہوتی، ایمان تو کیا حقیقی معنی میں وہ انسان بننا بھی نصیب نہیں ہوتا جس کے پہلو میں دل اور دل میں رحم وعاطفۂ انسانیت ہو یہی وجہ ہے کہ عہدِ حاضر کے تمام تر سائنس دانوں کی یہ گوناگوں ایجادات آج نسلِ انسانی کو تباہ وبرباد کرنے پر تلی ہوئی ہیں۔ تمام دنیا کو تباہی کے کنارے لاکر کھڑا کردیا ہے، اس تفصیل سے یہ بات بھی خیال میں آگئی ہوگی کہ سب سے زیادہ مقدم روح کی اصلاح وتربیت ہے اس کے بعد ہی یہ جدید علومِ عصر یہ مفید ہوسکتے ہیں۔ " یہاں یہ بات سمجھ لینا انتہائی ضروری ہے کہ دعوت دین میں قوت اس ایمان کے بقدر پیدا ہوگی کہ جو آپ کے اندر ہے اگر آپ کا اپنا ایمان مستحکم نہیں ہے تو آپ کی دعوت بھی اس درجے قوی نہ ہوگی۔ پھر مزید اس بات کا سمجھ لینا بھی انتہائی ضروری ہے کہ ایمان صرف منطقی استدلال کے واقع ہونے کا نام نہیں بلکہ ایمان نام ہے اس کیفیت کا جو آپ کے قلب سے نکل کر براہ راست دوسروں کے قلوب کو متاثر کرے۔ درس و تدریس کے شعبے خاص کر اسلامیات کے مضمون کی تدریس کے دوران ایک عمومی تجربہ یہ ہوا کہ جن جن محاضرات کے دوران میری اپنی ایمانی کیفیت بلند تھی انکا اثر انتہائی بہتر اور دیر پا ہوا اور جب جب اپنی ایمانی کیفیت میں کمی محسوس کی تب وہ افادہ نہ ہو سکا کہ جو مقصود و مطلوب تھا جبکہ اکثر دلائل بعد کی کیفیت کے زیادہ قوی تھے۔ دوسری جانب لوگوں تک دین کو صاف اور سیدھے انداز میں پہنچا دینا اور پورے تیقن کے ساتھ اسلام کو ان کے سامنے پیش کر دینا ہی مطلوب ہے لیکن اس میں تنافر اور تحقیر کا عنصر شامل نہ ورنہ وہ دعوت نہیں رہتی بلکہ مجادلہ و مناظرہ بن جاتی ہے کہ جس کے نتیجے میں ہدایت کا عام ہونا ممکن نہیں رہتا۔ قرآن کریم کہتا ہے کہ اگر مجادلے کی ضرورت پیش بھی آ جاوے تو احسن انداز میں کیا جاوے ورنہ وہ صرف نفس پرستی اور ہار جیت کے کھیل سے بڑھ کر اور کچھ نہیں رہ جاتا۔ امام مالک رحمۃ اللہ علیہ فرماتے ہیں کہ : ’’علم میں جدال اور جھگڑا نورِ علم کو انسان کے قلب سے نکال دیتا ہے۔ کسی نے عرض کیا کہ ایک شخص جس کو سُنّت کا علم ہو گیا وہ حفاظت سُنّت کے لیے جدال کر سکتا ہے؟ فرمایا: نہیں بلکہ اس کو چاہیے کہ مخاطب کو صحیح بات سے آگاہکر دے، پھر وہ قبول کر لے تو بہتر ورنہ سکوت اختیار کر لے۔ (اوجز المسالک شرح مؤطا امام مالک ، جلد اوّل، صفحہ۱۵) الشیخ ابن باز رحمہ اللہ فرماتے ہیں کہ ’’حکمت میں یہ چیز بھی شامل ہے کہ معانی کو مخاطب کی زبان میں ایسے موثراور آسان اسلوب میں بیان کیا جائے جسے مخاطب بخوبی سمجھ جائے ، نہ تواس کے دل میں اس معانی سے متعلق کوئی بھی شبہ باقی رہ جائے، نہ بیان کی کمزوری ،زبان کے فرق ،بعض دلائل کے باہم متعارض ہونے ،اور راجح قول بیان نہ کرنے کی وجہ سے حق پوشیدہ رہ جائے۔اور اگر کسی وقت مدعو کو متنبہ کرنے ، اس کا دل نرم کرنے اور اسے قبول حق پر آمادہ کرنے کے لئے ڈرانے و دھمکانے والی آیات اورترغیب و ترہیب کی احادیث کے ذریعہ وعظ و نصیحت کرنا ضروری ہو جائے تو ایسی صورت میں ترغیب و ترہیب والی نصیحت مدعو کے حسب حال ہونی چاہیئے، کیونکہ کبھی مدعو قبول حق کے لئے تیار ہوتا ہے جوتھوڑی سی تنبیہ کے ذریعہ ہی حق قبول کر لیتا ہے اور اس کے لئے حکمت ہی کافی ہوتی ہے۔اور بعض دفعہ مدعو کے قبول حق کی راہ میں کچھ دشواریاں اور رکا وٹیں بھی درپیش ہوتی ہیں تو ایسی صورت میں ترغیب و ترہیب والی آیات قر آنیہ کے ذریعہ نصیحت کرنے کے ساتھ ساتھ مدعو کے سامنے ان دشواریوں اور رکاوٹوں کا مناسب حل بھی پیش کرنا چاہیئے ۔[الدعوۃ لابن باز ؒ ص:۶۴]  حضرت مولانا مفتی محمد شفیع رحمة الله علیہ اپنی تفسیر میں دعوت کے حوالے سے مذکورہ بالا آیت کو لیکر مختلف نکات بیان فرماتے ہیں .. دعوت کے اصول و آداب آیت مذکورہ میں دعوت کے لیے تین چیزوں کا ذکر ہے، اول حکمت۔دوسرے موعظت حسنہ۔ تیسرا مجادلہ باللتی ہی احسن۔ بعض حضرات مفسرین نے فرمایا کہ تین چیزیں مخاطبین کی تین قسموں کی بنا پر ہیں ۔دعوت بالحکمة اہل علم و فہم کے لیے۔دعوت بالموعظت عوام کے لیے۔مجادلہ ان لوگوں کے لیے جن کے دلوں میں شکو ک و شبہات ہوں۔یا جو عناد اور ہٹ دھری کے سبب بات ماننے سے منکر ہوں۔ سیدی حضرت حکیم الاُمت تھانوی نے بیان القرآن میں فرمایا کہ ان تین چیزوں کے مخاطب الگ الگ تین قسم کی جماعتیں ہونا سباق آیت کے لحاظ سے بعید معلوم ہوتا ہے ۔انتہی۔ ظاہر یہ ہے کہ یہ آداب دعوت ہر ایک کے لیے استعمال کرنا ہے کہ دعوت میں سب سے پہلے حکمت سے مخاطب کے حالات کا جائز ہ لے کر اس کے مناسب کلام تجویز کرنا ہے ۔پھر اس کلام میں خیر خواہی و ہمدردی کے جذبہ کے ساتھ ایسے شوابد اور دلائل سامنے لانا ہے جس سے مخاطب مطمئن ہو سکے اور طرز بیان و کلام ایسا مشفقانہ اور نرم رکھے کہ مخاطب کو اس کا یقین ہو جائے کہ یہ جو کچھ کہہ رہے ہیں مجھے شرمندہ کرنا یا میری حیثیت کو مجروح کرنا ان کا مقصد نہیں۔ البتہ صاحب روح المعانی نے اس جگہ ایک نہایت لطیف نکتہ بیان فرمایا ہے کہ آیت کے نسق سے معلوم ہوتا ہے کہ اصولِ دعوت اصل میں دو ہی چیزیں ہیں ۔ حکمت اور موعظت ۔تیسری چیز اصول مجادلہ اصول دعوت میں داخل نہیں ۔ہاں! طریق دعوت میں کبھی اس کی بھی ضرورت پیش آجاتی ہے۔صاحب روح المعانی کا استد لال اس پر یہ ہے کہ اگر یہ تینوں چیزیں اصول دعوت ہوتیں تو مقتضائے مقام یہ تھا کہ تینوں چیزوں کو عطف کے ساتھ اس طرح بیان کیا جاتا بالحکمة و المواعظة الحسنہ والجدال الاحسن مگر قرآن کریم نے حکمت و موعظت کو تو عظف کے ساتھ ایک ہی نسق میں بیان فرمایا اور مجادلہ کے لیے الگ جملہ جادلہم باللتی ہی احسن اختیار کیا۔ اس سے معلوم ہوتا ہے کہ مجادلہ فی العلم دراصل دعوت الی اللہ کا رکن یا شرط نہیں، بلکہ طریق دعوت میں لوگوں کی ایذاؤں پر صبر کرنا ناگزیر ہے۔ خلاصہ یہ ہے کہ اصولِ دعوت دو چیزیں ہیں، حکمت اور موعظت، جن سے کوئی دعوت خالی نہیں ہونی چاہیے ،خواہ علماء و خواص کو ہو یا عوام الناس کو البتہ دعوت میں کسی وقت ایسے لوگوں سے بھی سابقہ پڑ جاتا ہے جو شکوک واوہام میں مبتلا اور داعی کے ساتھ بحث و مباحثہ پر آمادہ ہیں ۔تو ایسی حالت میں مجادلہ کی تعلیم دی گئی ،مگر اس کے ساتھ باللتی ہی احسن کی قید لگا کر بتلا دیا کہ جو مجادلہ اس شرط سے خالی ہو اس کی شریعت میں کوئی حیثیت نہیں۔ پھر آگے حضرت مجادلے کے باب کو مزید واضح کرتے ہیں  وجادلھم باللتی ہی احسن لفظ جادل سے مشتق ہے ۔اس جگہ مجادلہ سے مرادبحث و مناظرہ ہے اور باللتی ہی احسن سے مراد یہ ہے کہ اگر دعوت میں کہیں بحث و مناظرہ کی ضرورت پیش آجائے تو وہ مباحثہ بھی اچھے طریقے سے ہونا چاہیے۔روح المعانی میں ہے کہ اچھے طریقہ سے یہ مراد ہے کہ گفتگو میں لطف اور نرمی اختیار کی جائے ۔دلائل ایسے پیش کیے جائیں جو مشہور معروف ہوں ،تا کہ مخاطب کے شکوک دور ہوں اور وہ ہٹ دھرمی کے راستہ پر نہ پڑ جائے اور قرآن کریم کی دوسری آیات اس پر شاہد ہیں کہ یہ احسان فی المجادلہ صرف مسلمانوں کے ساتھ مخصوص نہیں ۔اہل کتاب کے بارے میں تو خصوصیت کے ساتھ قرآن کا ارشاد ہے ۔ولا تجادلوا اہل الکتاب الا باللتی ہی احسن اور دوسری آیات میں حضرت موسیٰ و ہارون علیہم السلام کو قولالہ قولالیناکی ہدایت دے کر یہ بھی بتلا دیا فرعون سے سرکش کافر کے ساتھ بھی یہی معاملہ کرنا ہے۔ دعوت و تبلیغ کے آداب مفتی محمد شفیع رحمة الله علیہ غور کیجئے کہ محنت کس انداز میں کرنے کی ضرورت ہے اور ہمارا رخ کیا ہے کیونکہ اگر محنت کا رخ درست نہ ہو تو نتیجہ بھی غلط ہی نکلتا ہے۔ حسیب احمد حسیب,  جنوری 28, 2016  

##############################
https://web.facebook.com/Bhaihasib1/posts/2579477678953973
جاتے دسمبر میں ایک آزاد خیال شاعر کی آزاد نظم دسمبر میں دل کی اداسی کا مطلب گئے سال بھی کوئی آیا نہیں ہے گیا سال بھی کٹ گیابے سبب ہی گئے سال بھی اس کو پایا نہیں ہے یہ روٹین کی زندگی  کی تھکن ہے گئے سال کا بوجھ کاندھوں پہ رکھے چلا جارہا ہوں نجانے میں کیونکر دسمبر میں دل کی اداسی کا مطلب مجھے کوئی منزل دکھائی نہیں دی ابھی میں نے رستہ بنایا نہیں ہے ابھی تک میں خود کو جیے جا رہا ہوں ابھی میں نے دل کو جگایا نہیں ہے دسمبر میں سود و زیاں گن رہا ہوں گئے سال کا گوشوارہ کھلا ہے گئے سال کس کس سے ملتا رہا ہوں گئے سال کس سے تعلق ہے ٹوٹا گئے سال کیا کھو دیا ہے یہ لکھ لوں گئے سال کیاپا چکا ہوں یہ لکھ لوں یہ مثبت یہ منفی تقابل کروں کیوں گئے سال کیا کچھ کمایا نہیں ہے ؟ دسمبر  میں دل کی اداسی کا مطلب گیا سال اتنا بھی خالی نہیں تھا گئے سال نے کیا دیا  ہےیہ سوچوں تو کتنے ہی لمحات جو قیمتی تھے مجھے یا د سب آرہے ہیں دوبارہ گئے سال کی یاد سے ہوں میں چنتا وہ موتی جو  ڈالے ہیں جھولی میں اس نے دسمبر میں اتنا بھی خالی نہیں ہوں ابھی میرے ہاتھوں میں کچھ ہاتھ اپنے ابھی کچھ محبت کے رشتے ہیں باقی ابھی  دوستوں نےنہیں مجھ کو چھوڑا ابھی تک تعلق نہیں اس نے توڑا تو پھر میں اداسی کےکیوں موڈ میں ہوں تو پھر اس اداسی کا مطلب ہی کیا ہے گیا سال  جاتا نہیں ہے کبھی بھی نیا سال آتا نہیں ہے کبھی بھی گزرتے ہیں ہم زندگی کے سفر سے کبھی کچھ ادھر سے کبھی کچھ ادھر سے دسمبر میں دل کی اداسی کا مطلب گئے سال سے اک تعلق کا رشتہ گیا سال جانے کا دکھ تھوڑا تھوڑا چلو جو ہوا وہ برا بھی نہیں ہے گیا جو  وہ مجھ سے جدا بھی نہیں ہے چلو ں اسکی یادوں کو لے کر مٰیں آگے نئے سال کا   گیٹ کھلنے لگا ہے گئے سال کو الوداع آج کہ دوں نئے سال  کو تھام لوں بڑھ کہ جاناں دسمبر میں دل کی اداسی کا مطلب کچھ اشعار کہنے کا موقع ہے اور کیا  حسیب احمد حسیب

##############################
https://web.facebook.com/Bhaihasib1/posts/2579383358963405
دسمبر جاتے جاتے آ گلے مل اب اگلے سال ملنے آئے گا تو  حسیب احمد حسیبدسمبر جاتے جاتے آ گلے مل اب اگلے سال ملنے آئے گا تو  حسیب احمد حسیب

##############################
https://web.facebook.com/Bhaihasib1/posts/2578321572402917
اس دور میں ہر قبیل کے فلسفی مفکر مدبرکی رائے انتہائی احترام سے سنی جائے گی اور  سلف صالحین کی آراء سے اسی درجے کا تعب پیدا ہوگا۔اس دور میں ہر قبیل کے فلسفی مفکر مدبرکی رائے انتہائی احترام سے سنی جائے گی اور  سلف صالحین کی آراء سے اسی درجے کا تعب پیدا ہوگا۔

##############################
https://web.facebook.com/Bhaihasib1/posts/2578286585739749
کیا فتویٰ ہے علماء کا اس حوالے سے ؟ کیا حضرت مسیح علیہ السلام آمد ثانی کے بعد اپنا یوم ولادت منایا کریں گے !کیا فتویٰ ہے علماء کا اس حوالے سے ؟ کیا حضرت مسیح علیہ السلام آمد ثانی کے بعد اپنا یوم ولادت منایا کریں گے !

##############################
https://web.facebook.com/Bhaihasib1/posts/2577967779104963
وہ حضرات بھی کرسمس منانے پر دلائل دے رہے ہیں کہ جو نزول مسیح علیه السلام کے قائل نہیں ہیں۔وہ حضرات بھی کرسمس منانے پر دلائل دے رہے ہیں کہ جو نزول مسیح علیه السلام کے قائل نہیں ہیں۔

##############################
https://web.facebook.com/Bhaihasib1/posts/2592333051001769
دور جدید کے " ازم " جو دین کے طالب علم پر پڑھنے لازم ہیں یاد رہے کہ یہ مطالعہ تنقیدی نکتہ نگاہ critical thinking کے طریقے پر ہونا چاہیے۔ 1. Secular Liberalism سیکولر لبرلزم بنیادی سطح پر ایک سیاسی نظریہ جسکے کے اثرات اعتقادات معاشرت عبادات اور ثقافت پر مرتب ہوتے ہیں اور اسی کے ذیل میں democracy کا مطالعہ کیا جائے۔ 2. Marxism and Capitalism اشتراکیت اور سرمایہ داریت۔ دو ایسے نظام کے جو معاشی سطح پر انسانی فلاح کے داعی ہیں لیکن درحقیقت انسان کو جکڑنے والے ہیں، بینکاری اور اسلامی بینکاری نظام کو اسی کے ذیل میں پڑھا جا سکتا ہے۔ 3. Imperialism and Orientalism سامراجیت اور استشراق۔ سامراج نے جس درجہ انسانی اور اسلامی دنیا کو نقصان پہنچایا ہے اسکی دوسری مثال نہیں دی جا سکتی خاص کر برطانوی سامراج کا اس میں بڑا حصہ ہے ، تحریک استشراق بھی سامراج کی کوکھ میں پلی اور اسی کی گود میں پروان چڑھی ہے دور جدید میں مذہب کی تشکیلِ نو اور مذہبی بنیادوں پر اعتماد کی دیواروں کو منہدم کرنے میں اسی فکر اور اسی کے وارث اداروں کا بڑا کردار ہے۔ 4. Atheism and Agnosticism الحاد و تشکیک۔ الحادی منہج فکر اور اسکی فلسفیانہ بنیادیں در حقیقت مذہب تشکیک سے جنم لیتی ہیں اسی کے ذیل میں rationalism کا مطالعہ بھی ضروری ہے۔ 5. Humanism and Faminism مذہب انسانیت اور فیمینزم۔ ثقافتی سطح پر مذہب انسانیت کو متعارف کروایا گیا تاکہ وحی کے ذریعے حاصل ہونے والی اخلاقی اقدار کو متروک قرار دیا جا سکے اسی طرح عورتیت کی تحریک درحقیقت خاندانی نظام کو توڑنے اور مذہب کے تخلیق کردہ معاشرے کی بنیادیں اکھاڑنے کیلیے تشکیل دیا گیا اسی کے ذیل میں gender fluidity اور sexualism کو بھی پڑھا جا سکتا ہے۔ 6. Syncretism and Sufism تقارب ادیان اور مذہب رہبانیت۔ دور جدید میں جب انسان کو اس بات کا ادراک ہوا کہ مذہب کو مکمل طور پر ختم کرنا تو کجا دبانا بھی مشکل ہے تو اس نے جدید مذاہب تخلیق کرنے یا پچھلے مذاہب کی ایسی کھچڑی بنانے کی کوشش کی کہ جو اسے مطلوب ہوں یہ جدید دین اکبری " وحدتِ ادیان " کی نئی شکل تھی اسی کے ساتھ اسلامی تصوف سے پرے ایک جدید مذہب رہبانیت تخلیق کرنے کی کوشش کی گئی کہ جسکا مقصود رقص و موسیقی اور دیگر رسوم کو رواج دینا تھا۔ 7. Modernism and Post Modernism جدیدیت اور مابعد جدیدیت۔ دور جدید کی علمی و ادبی روایات مذہب کی طرف انکا رویہ اور جدید مذہب کی رسومات کہ جو قدیم یونان سے مستعار لی گئی ہوں فلسفے کے مخصوص رجحانات اس عنوان کے تحت پڑھے جا سکتے ہیں۔ نوٹ ؛ یاد رہے یہ ایک بنیادی خاکہ ہے کہ جس کے تحت ایک مذہبی ذہن دور جدید میں اعتقادی، فکری، معاشرتی سطح پر درپیش فتنوں کا صحیح طور پر ادراک کرکے ان کے سامنے بند باندھنے کی کوشش کر سکتا ہے لیکن اس کیلیے اپنی اصل قرآن و سنت اور اجماع امت سے جڑے رہنا بہت ضروری ہے۔ حسیب احمد حسیب

##############################
https://web.facebook.com/Bhaihasib1/posts/2591893974379010
ابن خلدون رح سے شاہ ولی اللہ رح تک کا مطالعہ کیجیے اور پھر سامراجیت کی تاریخ دیکھیے ، وہی اصول وہی کہانی وہی کردار۔ابن خلدون رح سے شاہ ولی اللہ رح تک کا مطالعہ کیجیے اور پھر سامراجیت کی تاریخ دیکھیے ، وہی اصول وہی کہانی وہی کردار۔

##############################
https://web.facebook.com/Bhaihasib1/posts/2590949371140137
مضمون : اردو ادب درس : اول عنوان : کنایہ اور استعارہ " استعارہ " مجاز کی ایک قسم ہےجس میں ایک لفظ کو معنوی مناسبت کی وجہ سے دوسرے کی جگہ استعمال کیا جاتا ہے۔ " کنایہ "  کے لغوی معنی ہیں ‘چھپا ہوا اشارہ یا چھپی ہوئی بات’۔ جب کوئی لفظ اپنے حقیقی اور مجازی معنوں میں استعمال ہوتا ہے تو کنایہ کہلاتا ہے۔ مثال ؛ تو نے چاہا تھا کہ صندل کو مقید کردے یہ وہ خوشبو نہیں روکیں جسے شاہوں کے حریم  مشکل الفاظ :  صَنْدَل (زرد رنگ کی ایک خوشبودار بے ریشہ نیز سرخ رنْگ کی بے خوشبو لکڑی جو گھسنے سے نہایت صاف نکلتی ہے) حریم (گھر کی چار دیواری ، احاطہ ، رہنے کا مقام ، مکان ، گھر) مقید (جکڑ لینا ، روک رکھنا) شاہوں (امرا ، وزرا ، حکمران طبقہ) حسیب احمد حسیب

##############################
https://web.facebook.com/Bhaihasib1/posts/2590669504501457
"انور مقصود کو طنز نگاری میں مشتاق احمد یوسفی پر فوقیت ہے یوسفی بحیثیت مجموعی بڑے مزاح نگار ہیں".  حسیب احمد حسیب"انور مقصود کو طنز نگاری میں مشتاق احمد یوسفی پر فوقیت ہے یوسفی بحیثیت مجموعی بڑے مزاح نگار ہیں".  حسیب احمد حسیب

##############################
https://web.facebook.com/Bhaihasib1/posts/2589186334649774
لَقَدْ خَلَقْنَا الإنْسَانَ فِي أَحْسَنِ تَقْوِيمٍ.ثُمَّ رَدَدْنَاهُ أَسْفَلَ سَافِلِينَ

##############################
https://web.facebook.com/Bhaihasib1/posts/2588740114694396
آج ہی  ایک صاحب نے طنز فرمایا کہ حسیب صاحب منہ کے دانشور ہو گئے ہیں جو کہ تہمت ہی تھی اور آج ہی چند بے ربط لکیروں کو شاہد اعوان صاحب نے دانش پر رقم کردیا یقین جانیے میں دانش ور نہیں ہوں۔ 

##############################
https://web.facebook.com/Bhaihasib1/posts/2588490081386066
محترم جناب سید عدنان کاکا خیل صاحب کی یہ کاوش قابل تعریف ہے کہ وہ جدید تعلیم یافتہ نوجوان کو مدرسے کی طرف لا رہے ہیں۔محترم جناب سید عدنان کاکا خیل صاحب کی یہ کاوش قابل تعریف ہے کہ وہ جدید تعلیم یافتہ نوجوان کو مدرسے کی طرف لا رہے ہیں۔

##############################
https://web.facebook.com/Bhaihasib1/posts/2588276664740741
سیکولرازم اور معاشرہ گزشتہ تحریر میں گفتگو ہوئی کہ مغالطہ یہ دیا جاتا ہے کہ درحقیقت سیکولرزم  ریاست اور مذہب کو جدا کرنے کا نام ہے اور یہ انسانی کے ذاتی خیالات یا مذہبی افکار میں دخیل نہیں ہوتا سیکولرازم ریاستی قوانین تک محدود رہے گا اور فرد کی سطح پر کسی بھی شخص کو اپنے مذہب پر چلنے کی مکمل آزادی ہوگی۔ لیکن کیا یہ بیانیہ درست ہے اور کیا اطلاقی سطح پر اسکا اظہار من و عن اسی طرح ہوتا ہے یا ہونا ممکن ہے ؟  آئیے اس سوال کی جانچ کرتے ہیں۔ یہاں چند بنیادی سطح کے امور کا سمجھ لینا ضروری ہے۔ بنیادی سطح پر سیکولرازم صرف ایک سیاسی نظریہ نہیں ہے بلکہ جب اسکا اطلاق ہوگا تو یہ بہت سے امور کا تقاضا کرے گا معاشرے کی ایک مخصوص ساخت کے بغیر سیکولرازم کا چلنا ممکن نہیں ہے ، ایک سیکولر ریاست کیلئے لازم ہے کہ وہ جمہوری طرز سیاست اختیار کرے ایک بادشاہت یا ایک ڈکٹیٹر شپ زدہ معاشرہ سیکولر نہیں ہو سکتا (گو کہ بہت سے بادشاہ اور ڈکٹیٹر سیکولر بھی گزرے ہیں) اب جمہوری طرز سیاست اسی وقت سیکولرازم کو سپورٹ کرے گی جب معاشرہ ایک مخصوص سطح پر فکری طور پر بھی سیکولر ہوگا مثال کے طور پر پاکستان ایک جمہوریہ ہے اور یہاں کے عوام کی اکثریت مذہبی ہے اسی لیے پاکستان میں جب بھی قانون سازی ہوگی اس میں مذہب کے اثرات ضرور آئیں گے اسی طرح ہندوستان بظاہر ایک سیکولر ریاست ہے لیکن ہندوستان کی اکثریت مذہبی ہے اسلیے وہاں بھی قانون سازی پر مذہب کے اثرات آئیں گے اور لطف کی بات یہ کہ مذہب کے اثرات بھی اکثریتی مذہب کے رنگ میں رنگے ہوں گے (پاکستان کی پارلیمان میں قادیانیت کی تکفیر یا ہندوستانی عدالتوں سے بابری مسجد کی جگہ رام مندر بنائے جانے کا فیصلہ) سو یہ ثابت ہوا کہ جب تک معاشرہ مذہب سے پرے نہیں ہوگا یا پھر جب تک معاشرہ متشکک نہیں ہوگا سیکولر سیاسی نظریہ کارآمد ثابت نہیں ہو سکے گا اسی لیے مسلم معاشروں کو سیکولرائز کرنے کی کوشش موجودہ صدی اور پچھلی صدی میں عروج پر رہی ہے۔ یہاں پر سیکولر نظریے کو جمہوری طرز سیاست سے ہاتھ اٹھانا ہوگا ، جی ہاں اگر معاشرے کی اکثریت مذہب پسندوں کی ہے تو سیکولر ریاست ڈکٹیٹرشپ کو بھی سپورٹ کر سکتی ہے ، مثال کے طور پر ترک عوام بنیادی سطح پر مذہب پسند تھی اسی لیے خلافت کے خاتمے کے بعد بننے والی سیکولر ریاست کو بھی آمرانہ طرز عمل اختیار کرنا پڑ کیونکہ خالص جمہوری طرز عمل کے نتیجے میں معاشرہ دوبارہ سے مذہبی ریاست کی شکل میں ابھر کر سامنے آجاتا۔ دوسری جانب ایک اور عجیب بات یہ ہے کہ سیکولر ریاست ایک کمیونسٹ طرز معیشت کی جگہ سرمایہ داریت کی پشتیبان دکھائی دیتی ہے جبکہ سرمایہ داریت کے مقابلے میں کمیونسٹ نظام زیادہ انسان دوست دکھائی دیتا ہے ایک سیکولر ریاست کا انسانیت کی خدمت کا دعویٰ یہاں پر شکوک و شبہات کی نظر ہوتا دکھائی دیتا ہے۔ جیساکہ اوپر بیان کیا کہ سیکولر ریاست فرد کی سطح پربھی آپ کو وہی مذہبی آزادی دے گی کہ جو اسے قبول ہو ایک اور مثال دیکھتے ہیں امریکہ اور یورپ میں بلکہ مشرق کی سیکولر ریاستوں یہاں تک کہ مذہبی ریاستوں میں بھی اس بات پر قانون سازی کی گئی ہے کہ مرد بیک وقت دو عورتوں کو شادی کے بندھن میں نہ باندھ سکے یا کم از کم اسے مشکل تر بنانے کی کوشش ضرور کی گئی ہے۔ اگر امریکہ یا یورپ کی کسی ریاست میں کوئی مرد دو شادیاں کرنا چاہے تو بہت سی جگہ یہ ایک قانونی جرم ہے کیونکہ انکے تصور حیات کے تحت یہ عورت کے حقوق کی خلاف ورزی ہوگی بھلے دو عورتیں اس پر بخوشی راضی بھی ہوں۔ اسی مغربی معاشرت میں " اوپن میرج" کی اجازت ہے یعنی میاں بیوی بخوشی ایک دوسرے کو یہ اجازت دیں کہ وہ کسی دوسرے مرد یا دوسری عورت کے ساتھ جنسی تعلق قائم کر سکیں ہاں اسکا چھپانا انکے ہاں جرم ہوگا لیکن علم میں لاکار باہمی رضامندی سے اسکی اجازت دی جا سکتی ہے۔ یعنی معاشرتی سطح پر بھی ایک سیکولر ریاست آپ کے مذہبی حقوق میں دخیل ہوگی اسے آپ کا وہی مذہبی حق قبول ہے کہ جو اسکے نظریہ حیات اور تصور جہاں کے مطابق ہو۔ مزید آگے بڑھتے ہیں معروف اسلامی نکتہ نگاہ یہ ہے کہ ایک مسلمان مرد ایک مسیحی عورت سے نکاح کر سکتا ہے یعنی اہل کتاب عورت سے لیکن ایک ہندو ، سکھ ، پارسی یا ملحد عورت سے نہیں اور ایک مسلمان عورت صرف ایک مسلمان مرد سے نکاح کر سکتی ہے (گو کہ اس مذہبی نکتہ نگاہ کو بھی تبدیل کرنے کی کوشش کی جا رہی ہے) بنیادی بحث یہ نہیں یہاں نکتہ یہ ہے کہ ایک مسلمان مرد اور مسیحی عورت کی شادی ہو جاتی ہے (معروف نظریے کے مطابق) تو اب انکی اولاد کا مذہب کیا ہوگا کیا وہ مسلمان ہوں گے یا وہ مسیحی ہوں گے کیا وہ مسجد جائیں گے یا وہ چرچ جائیں گے کیا مسلمان مرد انہیں مسلمان کرے گا یا مسیحی عورت انہیں مسیحی کرے گی، ایک تصور تو یہ ہے کہ ہردو ماں باپ بچے کو اپنے اپنے مذہب کی تعلیم دیں گے اور پھر بچہ کوئی ایک مذہب اختیار کر لے گا لیکن کیا اس سے بچہ کنفیوز نہیں ہوگا اور اس پر برے نفسیاستی اثرات مرتب نہیں ہوں گے ؟ تو یہاں پر سیکولر ریاست دخیل ہوگی ایک سیکولر نظریے کے مطابق بچے کو اس وقت تک ملحد یا متشکک رکھا جائے کہ وہ خود فیصلہ کرنے کے قابل ہو سکے (ایک سیکولر معاشرے میں یہ شعوری بلوغت بھی قابل سوال ہے لیکن ہم اگر اسے شادی کی عمر کے مطابق اٹھارہ سال تسلیم کرلیں تو) اب اٹھارہ سال کی عمر تک ایک بچے کو ملحد یا متشکک رکھا جائے گا اسے کسی ایک مذہب کا پابند نہیں کیا جا سکتا، غور کیجئے یہاں ایک سیکولر ریاست براہ راست ذاتی حیثیت میں ہونے والے مذہبی معاملات میں دخیل ہوگی۔ جیساکہ عرض کی سیکولر ریاست اسی وقت چل سکتی ہے کہ جب اسکا نظام جمہوری ہو اور جمہوری نظام اسی وقت سیکولر ریاست کو سپورٹ کر سکتا ہے جب معاشرہ فرد کی سطح پر سیکولر ہو یعنی اعتقادی حوالے سے کم از کم اگناسٹک ضرور ہو اس کے بغیر ایک سیکولر ریاست کا تصور محال ہے سو یہ کہنا کہ قانونی سطح پر ریاست کو مذہب الگ کرنا سیکولرآئیزیشن ہے درحقیقت ایک بہت بڑا مغالطہ یہاں سیکولر از معاشرتی سطح پر بھی ایک لامذہب معاشرے کا تقاضا کرتا ہے۔ حسیب احمد حسیب

##############################
https://web.facebook.com/Bhaihasib1/posts/2588239558077785
اگر آپ کی فکری آنکھ کھل جائے اور آپ کی  حس جمالیات برقرار رہے تو آپ بیک وقت فلسفہ اور فینٹیسی سے لطف اندوز ہو سکتے ہیں۔اگر آپ کی فکری آنکھ کھل جائے اور آپ کی  حس جمالیات برقرار رہے تو آپ بیک وقت فلسفہ اور فینٹیسی سے لطف اندوز ہو سکتے ہیں۔

##############################
https://web.facebook.com/Bhaihasib1/posts/2585831944985213
خواب دیکھے جا رہے ہو ایک ہی پھر طلب کرتے ہو کیوں تعبیر نو حسیب احمد حسیبخواب دیکھے جا رہے ہو ایک ہی پھر طلب کرتے ہو کیوں تعبیر نو حسیب احمد حسیب

##############################
https://web.facebook.com/Bhaihasib1/posts/2585831134985294
ہر نئی تصویر میں ہے عکس ذات ذات کے ہر عکس میں تصویر نو حسیب احمد حسیبہر نئی تصویر میں ہے عکس ذات ذات کے ہر عکس میں تصویر نو حسیب احمد حسیب

##############################
https://web.facebook.com/Bhaihasib1/posts/2585830554985352
آرہی ہے دور سے تنویر نو کر رہا ہے آسماں تعمیر نو حسیب احمد حسیبآرہی ہے دور سے تنویر نو کر رہا ہے آسماں تعمیر نو حسیب احمد حسیب

##############################
https://web.facebook.com/Bhaihasib1/posts/2585829661652108
خارجی فطرت ہے میرے دوست کی روز ہی کرتا ہے وہ تکفیر نو حسیب احمد حسیبخارجی فطرت ہے میرے دوست کی روز ہی کرتا ہے وہ تکفیر نو حسیب احمد حسیب

##############################
https://web.facebook.com/Bhaihasib1/posts/2585777118324029
سال کی پہلی غزل آ رہی ہے دور سے تنویر نو کر رہا ہے آسماں تعمیر نو ہر نئی تصویر میں ہے عکس ذات ذات کے ہر عکس میں تصویر نو خواب دیکھے جا رہے ہو ایک ہی پھر طلب کرتے ہو کیوں تعبیر نو زائچے  پر ہو یقیں جس  قوم کو کیا ملے گی اس کو پھر تقدیر نو گر وہی باتیں ہیں اور وہ ہی خیال کس لیے  کرتے ہو  تم تقریر نو اے خدا تو کھول دے سینہ مرا لکھ رہا ہوں آج میں تحریر نو ٹوٹنے دو بت نئی تہذیب کے پھر کریں گے مل کے ہم تعمیر نو شوق جدت  یا ، روایت سے گریز ؟ ڈھونڈتے  ہیں لوگ کیوں تفسیر نو اک نئی مشکل مجھے درپیش ہے  اے خدا ، مجھ کو سجھا تدبیر نو درگزر کر دیتا ہے ہر روز وہ روز ہی کرتے ہو تم تقصیر نو  جیت کر بھی خوش نہیں ہوتے حسیب چاہیے ہر روز کیوں تسخیر نو حسیب احمد حسیب


##############################
https://web.facebook.com/zahid.mughal.5895/posts/2359041790855882?comment_tracking=%7B%22tn%22%3A%22O%22%7D
امریکی دورے میں آسیہ و میاں صاحب کے بارے میں خان صاحب کے متضاد بیانات  حالیہ امریکی دورے میں خان صاحب امریکی آقاؤوں کو خوش کرتے ہوئے انہیں بتاتے رہے کہ کیسے ان کی حکومت نے دو عدالتوں کی سزا یافتہ آسیہ کو ملک سے بھگوانے میں اہم کردار ادا کیا اور اس ڈرامے کو وہ "قانون کی حکمرانی" کا ساتھ دینے کے طور پر بیان کرتے رہے۔  دوسری طرف جب پارٹی سپورٹرز سے تقریر کرنے کی بات آئی تو ان کا خون گرمانے کے لئے کہتے رہے کہ واپس جا کر نوازشریف کا اے سی اور ٹی وی اتروا دوں گا۔  یہ کہتے ہوئے خان صاحب نے ایک لمحے کے لئے بھی یہ نہیں سوچا کہ یہ جس کا اے سی اتارنے کی بات کی جارہی ہے اسے سزا سنانے والے جج کے بیان حلفی کے بعد یہ بات کسی مقدمے میں جائے بغیر دو اور دو چار کی طرح ثابت ہوچکی ہے کہ جج کا فیصلہ فئیر ٹرائل پر مبنی نہیں تھا، ایسے فیصلے کو قانونی طور پر ایک لمحے کے لئے بھی برقرار نہیں رکھا جاسکتا۔ تو اس حقیقت کے پیش نظر ھم آھنگی کاتقاضا تو یہ تھا کہ جس طرح امریکی آقاؤوں کو خوش کرنے کے لئے قانون کی حکمرانی کے نام پر آسیہ کو بھگوانے کی بات کی گئی اسی طرح خان صاحب یہ بات کہتے کہ میاں صاحب کے معاملے میں چونکہ یہ واضح ہوگیا ہے کہ جج کا فیصلہ قانونی طور پر درست نہیں تھا لہذا میں واپس جاکر ان کی رھائی کی کوشش کروں گا۔ اس کے برعکس خان صاحب وہاں اے سی اور ٹی وی اتروانے کی باتیں کرتے رہے۔ اتنا ہی نہیں کہ خان صاحب نے یہ بات نہیں سوچی بلکہ ان کی ایسی بے تکی باتوں پر جھومتے بیرون ملک پاکستانیوں میں سے بھی کسی نے یہ سوال پوچھنے کی زحمت گوارہ نہیں کی کہ آخر میاں صاحب کو اب کس قانون کے تحت اندر رکھا ہوا ہے؟ نیز یہ بتاؤ کہ یہ اے سی تم کس قانون کے تحت اترواؤ گے، کیونکہ اگر تو یہ اے سی میاں صاحب کو خلاف قانون دیا گیا ہے تو دیا ہی کیوں و کیسے گیا اور اب تک کیوں نہ اتروایا گیا، نیز ایسا کام کرنے والوں کے خلاف کیا کاروائی ہوگی اور اگر یہ قانون کے مطابق دیا گیا تو پھر وزیر اعظم کے کہنے پر اتروایا کس اصول کے تحت جائے گا، ماسوائے اس سے کہ سیلیکٹڈ اور سیلکٹر اپنا بغض نکالنے کے لئے پولیس ادارے پر ذاتی اثر رسوخ استعمال کریں۔ اس سے یہ بالکل واضح ہوجاتا ہے کہ آسیہ کے معاملے میں مسئلہ "قانون کی حکمرانی" کا ساتھ دینے کا نہیں تھا بلکہ امریکی آقاؤوں کے دیرینہ مطالبے کو پورا کرنے کا تھا نیز میاں صاحب کے معاملے میں بھی قانون کا کچھ لینا دینا نہیں، معاملہ صرف انتقامی سزا دینے کا ہے۔ حالیہ دورے کا مقصد دونوں ممالک کے مابین کچھ عرصے سے قائم عدم اعتماد کی فضا کو کم کرنے کے لئے امریکیوں کو یہ بتانا تھا کہ پاکستان امریکہ کے لئے اب کیا کچھ کررہا ہے اور ان میں سے ایک کام آسیہ کی رھائی بھی تھی جس کا ذکر وہاں بطور خاص "پرفارمنس" بتانے کے لئے کیا گیا۔

##############################
https://web.facebook.com/zahid.mughal.5895/posts/2367871679972893?comment_tracking=%7B%22tn%22%3A%22O%22%7D
ڈاکٹرعرفان شہزاد اپنی فیملی کے ساتھ آج ماؤنٹین ویز کے پلیٹ فارم سے تین دن کے لئے رتی گلی جھیل کی سیر کے لئے نکلے تھے، بھارتی فوج کی جانب سے کشمیر کے مختلف مقامات پر اندھا دھند فائرنگ کے سبب اٹھ مقام سے کچھ پہلے انہیں اور دیگر سیاحوں کو واپس کردیا گیا۔  آج صبح کسی وجہ سے ان کی گاڑی لیٹ ہوجانے کے سبب اسلام آباد سے ان کا سفر ایک گھنٹہ دیر سے شروع ہوا جس کا ہمیں افسوس تھا، لیکن شاید اسی میں بہتری تھی ورنہ کیا پتہ اگر جلدی نکلتے تو فائرنگ ہونے سے قبل اٹھ مقام کراس کر جاتے اور پھنس جاتے، اللہ نے بچا لیا (عسی ان تکرھوا شیاء وھو خیرا لکم کا معاملہ ہوگیا)۔ کمپنی نے انہیں کاغان کی طرف بھیج دیا، اب وہ بالا کوٹ کے ایک ھوٹل میں بخیریت قیام پزیر ہیں۔

##############################
https://web.facebook.com/zahid.mughal.5895/posts/2369739216452806?comment_tracking=%7B%22tn%22%3A%22O%22%7D
ماؤنٹین ویز (Mountainways) کے ساتھ سیاحت کے نئے افق ماؤنٹین ویز کی پراڈکٹ ڈویلپمنٹ ٹیم سیاحوں کو بہترین سہولت فراہم کرنے میں کوشاں رہتی ہے اور اسی سلسلے میں Mountainways پاکستانی ٹورازم کے شعبے میں ایسی سہولت متعارف کروا رہی ہے جو فی الوقت پاکستان میں کوئی بھی سیاحتی کمپنی فراہم نہیں کررہی۔ اس سہولت کے تحت:  - ماؤنٹین ویز کے پلیٹ فارم سے سفر کرنے والے تمام سیاحوں کو دو لاکھ روپے کا حادثاتی تکافل حاصل ہوگا  - اس تکافل سکیم کے مطابق کمپنی کے ہر کلانئٹ کو سفر کے دوران خدانخواستہ حادثے سے ہوجانے والی موت، مستقل معذوری اور لگنے والے زخموں کے علاج کے لئے درج بالا رقم میں سے تکافل کور حاصل ہوگا - درج بالا سہولت کمپنی کے ہر کلائنٹ کو ایک سال تک میسر رہے گی، یعنی ایک سال تک درج بالا تین اقسام کے کسی بھی حادثاتی نقصان کی صورت میں کلائنٹ کو تکافل کور میسر ہوگا  - 300 روپے فی لاکھ اضافی رقم ادا کرکے اس تکافل کور کو پچاس لاکھ تک بڑھایا جاسکتا ہے  اس حوالے سے Mountainways اور پاک قطر تکافل لمیٹڈ کے مابین معاہدہ پایہ تکمیل کو پہنچ چکا ہے۔  کمپنی ویب سائیٹ پر پیکیج تفصیلات اور شرائط و ضوابط میں ان امور کو شامل کردیا گیا ہے۔  

##############################
https://web.facebook.com/zahid.mughal.5895/posts/2370497893043605?comment_tracking=%7B%22tn%22%3A%22O%22%7D
ماؤنٹین ویز (Mountainways) کے ساتھ سفر کرنے والے احباب کو یہ یادگاری تحفہ بھی دیا جاتا ہے  (مشتاق بھائی آپ کا کپ ان شاء اللہ اگلی ملاقات میں ڈلیور کردیا جائے گا)۔

##############################
https://www.facebook.com/zahid.mughal.5895/posts/2370497893043605?comment_tracking=%7B%22tn%22%3A%22O%22%7D
ماؤنٹین ویز (Mountainways) کے ساتھ سفر کرنے والے احباب کو یہ یادگاری تحفہ بھی دیا جاتا ہے  (مشتاق بھائی آپ کا کپ ان شاء اللہ اگلی ملاقات میں ڈلیور کردیا جائے گا)۔

##############################
https://www.facebook.com/zahid.mughal.5895/posts/2369739216452806?comment_tracking=%7B%22tn%22%3A%22O%22%7D
ماؤنٹین ویز (Mountainways) کے ساتھ سیاحت کے نئے افق ماؤنٹین ویز کی پراڈکٹ ڈویلپمنٹ ٹیم سیاحوں کو بہترین سہولت فراہم کرنے میں کوشاں رہتی ہے اور اسی سلسلے میں Mountainways پاکستانی ٹورازم کے شعبے میں ایسی سہولت متعارف کروا رہی ہے جو فی الوقت پاکستان میں کوئی بھی سیاحتی کمپنی فراہم نہیں کررہی۔ اس سہولت کے تحت:  - ماؤنٹین ویز کے پلیٹ فارم سے سفر کرنے والے تمام سیاحوں کو دو لاکھ روپے کا حادثاتی تکافل حاصل ہوگا  - اس تکافل سکیم کے مطابق کمپنی کے ہر کلانئٹ کو سفر کے دوران خدانخواستہ حادثے سے ہوجانے والی موت، مستقل معذوری اور لگنے والے زخموں کے علاج کے لئے درج بالا رقم میں سے تکافل کور حاصل ہوگا - درج بالا سہولت کمپنی کے ہر کلائنٹ کو ایک سال تک میسر رہے گی، یعنی ایک سال تک درج بالا تین اقسام کے کسی بھی حادثاتی نقصان کی صورت میں کلائنٹ کو تکافل کور میسر ہوگا  - 300 روپے فی لاکھ اضافی رقم ادا کرکے اس تکافل کور کو پچاس لاکھ تک بڑھایا جاسکتا ہے  اس حوالے سے Mountainways اور پاک قطر تکافل لمیٹڈ کے مابین معاہدہ پایہ تکمیل کو پہنچ چکا ہے۔  کمپنی ویب سائیٹ پر پیکیج تفصیلات اور شرائط و ضوابط میں ان امور کو شامل کردیا گیا ہے۔  

##############################
https://web.facebook.com/zahid.mughal.5895/posts/2382059245220803?comment_tracking=%7B%22tn%22%3A%22O%22%7D
بھارت کے خلاف لئے گئے حکومتی اقدامات کی حمایت کرتے ہیں۔ کشمیریوں پر بھارتی مظالم کے خلاف احتجاج کے لئے ہر ممکن طریقہ استعمال کرنا چاہئے۔

##############################
https://web.facebook.com/zahid.mughal.5895/posts/2379690868790974?comment_tracking=%7B%22tn%22%3A%22O%22%7D
سٹیٹ بینک آف پاکستان کے قیام کے وقت قائد کی تقریر کے الفاظ: I shall watch with keenness the work of your Research Organization in evolving banking practices compatible with Islamic ideas of social and economic life. لوگوں کا کہنا ہے کہ قائد ایک سیکولر ریاست بنانا چاہتے تھے۔ دھیان رہے، یہ بیان "صرف ایک مثال" ہے، قائد کی تقاریر میں ایسی بے شمار مثالیں موجود ہیں۔

##############################
https://web.facebook.com/zahid.mughal.5895/posts/2383825228377538?comment_tracking=%7B%22tn%22%3A%22O%22%7D
روایت اور اہل حدیث مکتبہ فکر کوئی طرز فکر یا کسی شخص کی فکر اسی قدر جدیدیت کی نمائندہ ہوتی ہے جس قدر وہ روایت کا انکار کرکے اس کی جگہ معروضی حالات کے مطابق کوئی فکر لانا چاہتی ہے۔ اھل حدیث فکر کے بارے میں یہ کہنا کہ وہ مثلا غلام احمد پرویز یا غامدی صاحب وغیرہ کی فکر کی طرح کی کوئی جدید فکر ہے تو یہ صائب رائے نہیں، ہاں اس فکر کی بعض ایسی انفرادی چیزوں کی نشاندہی کی جاسکتی ہے جو جدیدی افکار کو جنم دے سکتی ہیں لیکن اس سے یہ بذات خود مجموعی طور پر ایسی فکر نہیں بن جاتی۔  دراصل کسی شخص کی فکر کو اسکی کلیت سامنے رکھ کر کوئی حکم لگانا چاھئے نہ کہ محض انفرادی قضیات کو سامنے رکھ کر۔ جب ایک ذھین روایت پسند شخص کچھ نئے خیالات و نتائج تک پہنچتا ہے تو ساتھ ہی ساتھ اس امر کا اھتمام کرنے کی کوشش بھی کرتا ہے کہ اس سے اخذ ہونے والے ان راستوں پر پہرے بٹھائے جن سے راستہ کلیتا دوسری طرف نکل جاتا ہے۔ اسے "بیلنسنگ فیکٹرز" کہہ لیجئے۔ مسئلہ یہ ہوتا ہے کہ جب کسی مفکر یا عالم کی پوری فکر کو چھوڑ کر اس کے کسی ایک جزو کو پکڑ لیا جائے اور اس کے ساتھ پھر اپنے مزید نئے قضیات جوڑ کر بات آگے بڑھائی جائے۔ یہ ایک نیا راستہ ہوتا ہے نہ کہ پرانا۔ اس کے برعکس اگر اس شخص کی فکر کا بحیثیت کلی مطالعہ کیا جائے تو اس میں آپ کو زیادہ یہ کم بیلنسنگ فیکٹرز نظر آجائیں گے جن سے وہ خود کو قدیم سے مربوط کرنے کی کوشش بھی کرتا ہے۔ ماضی قدیم میں اس کی مثال دیکھنا ہو تو مولانا حمید الدین فراہی کی فکر کے نام پر غامدی صاحب کی فکر کو دیکھنا چاہئے جنہوں نے ان کی چند باتوں کے ساتھ اپنے کچھ خیالات کو شامل کرکے ایک ایسی راہ نکال لی ہے جس کا بانی فراہی صاحب کو قرار دینا کوئی آسان بات نہیں ۔ ہاں یہ عین ممکن ہے کہ کوئی شخص فراہی و اصلاحی صاحبان کے انداز فکر کی بعض ایسی جزیات کی نشاندہی کرے جن سے غامدی صاحب برآمد ہوسکتے ہیں اور اس کے لئے وہ بجا طور پر کچھ دلائل بھی پیش کرے۔ لیکن یہ کہنا کہ جدیدیت کے اس معاملے میں فراہی صاحب بھی اسی مقام پر کھڑے ہیں جہاں انہیں اپنا امام کہنے والے غامدی صاحب کھڑے ہیں، یہ غیر صائب رائے ہے (کسی حدتک یہی معاملہ شاہ ولی اللہ کے ساتھ بھی کیا جاتا ہے جنہیں جدیدیت پسند ان کی بعض آراء کی بنا پر اپنا امام کہلواتے ہیں اور شاید علامہ ابن تیمیہ کے ساتھ بھی)۔  یہ بات اگرمد نظر رہے تو یہ سمجھنا مشکل نہیں کہ اہل حدیث فکر بحیثیت مجموعی روایت پسند اسلام کی ایک صورت ہے، اس کا سب سے بڑا مظہر یہ ہے کہ اہل حدیث مدارس میں کلام و اصول کی وہی کتب پڑھائی جاتی ہیں جو کسی حنفی مدرسے میں پڑھائی جاتی ہیں۔ ہاں یہ بات درست ہے کہ اس کے بعض اجزاء میں وہ پوٹنشل موجود ہے جو جدیدیت کا راستہ ہموار کرسکتے ہیں، لیکن اس امکان کا تعلق صرف ان آراء کے ہونے یا نہ ہونے سے نہیں بلکہ دیگر عناصر سے بھی ہوتا ہے۔  نوٹ: اس پوسٹ کا "رد شرک و بدعت" بحث کے ساتھ تعلق نہیں بلکہ اس کا تعلق "رد تقلید" بحث سے ہے۔

##############################
https://web.facebook.com/zahid.mughal.5895/posts/2400188453407882?comment_tracking=%7B%22tn%22%3A%22O%22%7D
مسلمانوں کو "امت کا وجود کہیں نہیں" کا طعنہ کسنے والوں کی دعوت کیا ہے؟ یہ کہ: - ریاست کا مذھب سے کچھ لینا دینا نہیں  - سیاست میں مذھب کو استعمال نہیں کرنا چاہئے  یعنی نہ تو ریاست مذھب کی بنیاد پر قائم ہونی چاہئے، نہ سیاست میں مذھب کو لانا چاہئے تو بتاؤ "امت" بنانے کا فارمولا کیا ہے؟

##############################
https://web.facebook.com/zahid.mughal.5895/posts/2401942456565815?comment_tracking=%7B%22tn%22%3A%22O%22%7D
عمران خان کی حکومت کو چار سال کی ایکسٹنشن مل گئی

##############################
https://web.facebook.com/zahid.mughal.5895/posts/2403822556377805?comment_tracking=%7B%22tn%22%3A%22O%22%7D
پچاس لاکھ گھر سکیم اور بڑھتی ہوئی شرح سود موجودہ حکومت نے جو بلند و بانگ معاشی دعوے کئے تھے ان میں سے ایک دعوی "صرف" ایک کروڑ نوکریاں مہنا کرنا جبکہ دوسرا "صرف" پچاس لاکھ گھر بنانا تھے (یہ دونوں دعوے دراصل مربوط ہیں کیونکہ گھروں کی تعمیر ہی سے روز گار کا پہیہ چلانے کا پروگرام تھا)۔ فی الوقت اس بحث کو ایک طرف رکھئے کہ کیا پانچ سال میں واقعی اتنے گھر بنائے جاسکتے ہیں (جو کہ سب جانتے ہیں کہ نہیں بنائے جاسکتے، حکومت نے ایک سال میں اب تک اس پراجیکٹ کے جس ابتدائی فیز کا "اعلان"، جی ہاں صرف اعلان، کیا ہے اس کے تحت 1 لاکھ 35 ہزار گھر بنائے جانے ہیں جبکہ بقایا 48 لاکھ 65 ہزار کی ابھی کوئی خیر خبر نہیں، خیر اس بحث کو ایک طرف رکھئے)، حکومت نے اس پراجیکٹ کے لئے "پبلک پرائیویٹ پارٹنرشپ" ماڈل اختیار کرنے کا فیصلہ کیا ہے کیونکہ حکومت کے پاس گھر بنانے کے لئے پیسے نہیں ہیں (اور سچ یہ ہے کہ کیپسٹی بھی نہیں ہے)۔ اس ماڈل کے تحت زمین حکومت فراہم کرے گی جس پر لوگ رقوم سے گھر بنا سکیں گے۔ ظاہر ہے عام تنخواہ دار آدمی کے پاس گھر بنانے کی رقم نہیں ہوتی۔ چنانچہ عملا پروگرام یہ ہے کہ نجی کمپنیاں بینکوں سے قرض لے کر یہ گھر بنائیں گی جنہیں پھر وہ قسطوں پر لوگوں کو بیچیں گی۔ فی الوقت حکومت نے ڈسکاؤنٹ ریٹ (وہ شرح سود جسے سٹیٹ بینک اپنے قرضوں کی قیمت کے طور پر متعین کرتا ہے) 13 فیصد سے زیادہ کر رکھا ہے اور نجی بینک اس ریٹ کے اوپر مزید ردے چڑھا کر قرض جاری کرتے ہیں۔ چنانچہ اس وقت نجی بینک مکان بنانے کے لئے لگ بھگ 19 سے 20 فیصد شرح سود کے حساب سے قرض دے رہے ہیں۔ کیا خیال ہے کہ اتنے زیادہ شرح سود کے ساتھ قرض لے کر گھر بنانا اور اسے نفع کے ساتھ بیچنا بلڈرز کے لیے ممکن ہوگا؟ اگر فرض کیا جائے کہ چار مرلے کا گھر بنانے کا تخمینہ 30 لاکھ روپے ہے اور شرح سود 20 فیصد ہو اور اس رقم کو دس سال کی مدت میں واپس کرنا ہو تو ہر ماہ کی قسط 58 ہزار روپے بنتی ہے اور اگر بیس سال میں واپس کرنا ہو تو تقریبا 51 ہزار روپے ماہوار۔ ظاہر ہے بلڈر اس سے زیادہ وصول کرے گا تو ہی نفع کمائے گا۔ فی الوقت تو حکومت شرح سود کو مسلسل بڑھائے چلے جارہی ہے اور مستقبل قریب میں اس کے بہت زیادہ کم ہونے کی کوئی امید نہیں۔ تو یہ ہے حکومت کی "سستا گھر" سکیم کا حال و مستقبل۔

##############################
https://web.facebook.com/zahid.mughal.5895/posts/2407377722688955?comment_tracking=%7B%22tn%22%3A%22O%22%7D
اگر اشیاء و افعال "اپنی ذات" کے اعتبار سے اچھے برے ہوتے ہیں تو تبدیلی شرائع و احکامات کا کیا مطلب؟ مثلا چربی کیا صرف پہلے از خود بری تھی اب بری نہ رہی؟ کیا دو بہنوں کے ساتھ بیک وقت نکاح پہلے از خود برا نہ تھا بعد میں برا ہوگیا؟ یہ سوال ان کے لئے جو اس نظرئیے کے قائل ہیں

##############################
https://web.facebook.com/zahid.mughal.5895/posts/2411898805570180?comment_tracking=%7B%22tn%22%3A%22O%22%7D
مودی نے ایک بیان میں کہا ہے کہ پاکستان کے بارے میں یہی پتہ نہیں چلتا کہ اس ملک کو چلاتا کون ہے، بات آئی ایس آئی کے ھیڈ سے کرنی ہے، آرمی چیف سے یا وزیر اعظم سے۔  اس بیان پر بس یہی کہا جاسکتا ہے کہ  پتا پتا بوٹا بوٹا حال ہمارا جانے ہے جانے نہ جانے مودی ہی نہ جانے دنیا تو ساری جانے ہے

##############################
https://web.facebook.com/zahid.mughal.5895/posts/2411875252239202?comment_tracking=%7B%22tn%22%3A%22O%22%7D
آل سعود کے لونڈوں نے 75 ارب ڈالر کی سرمایہ کاری کی اور امارتیوں نے ایوارڈ سے نواز دیا۔  ہمارا میڈیا شور مچا رہا ہے کہ بھارت دنیا میں اکیلا رہ گیا۔

##############################
https://web.facebook.com/zahid.mughal.5895/posts/2425857214174339
گیارہ مہینے تک مذھب کی سیدھی تعلیمات پر الٹے الزامات لگانے اور ان پر طنز و لغو جملے کسنے والے محرم میں یہ ممکنہ بات کیوں نہیں سوچ پاتے کہ حسین رضی اللہ عنہ تو اپنے خاندان کی حکومت قائم کرنے چلے تھے! اس کے برعکس صرف محرم میں ہی کیوں ان کی "ریشنل ازم" فارغ ہوجاتی ہے اور حسین انہیں "انسانیت" کے نمائندہ دکھائی دینے لگتے ہیں؟ فرقہ پرستانہ عقیدت کو ریشنل ازم کے پردوں میں چھپانا چھوڑئیے اور سچ بولنے کی ہمت پیدا کیجئے۔

##############################
https://web.facebook.com/zahid.mughal.5895/posts/2442192475874146
آیت تطہیر اور حدیث اہل بیت: مختصرا چند باتیں  ان امور پر علماء نے اس قدر لٹریچر لکھا ہے کہ پھر سے لکھنا تحصیل حاصل ہے، سورہ احزاب کی متعلقہ آیت کے ضمن میں تفسیر ضیاء القرآن دیکھ لینا فائدہ مند ہوگا۔ چند امور نوٹ کرلینے چاہئیں: - اہل بیت کا لفظ صلوۃ کی طرح مجمل (شرعی اصطلاح) نہیں ہے - قرآن مجید میں متعدد مقامات پر اہل بیت کا لفظ "بیوی" کے لئے استعمال ہوا ہے لہذا یہ بات قطعی ہے کہ بیوی اہل بیت میں شامل ہے  -  سورہ احزاب کی آیت میں بھی اہل بیت کا لفظ قطعی طور پر ازواج مطہرات کے لئے آیا ہے، ہر وہ شخص جو آنکھیں کھول کر ان آیات کو پڑھے وہ اسی نتیجے تک پہنچے گا - ایسی روایات جن کا مضمون یہ ہے کہ آیت تطہیر سے مراد حدیث شریف میں بیان کردہ پانچ افراد ہیں وہ تمام روایات سندا ضعیف ہیں۔ جن صحیح روایات میں پانچ افراد کو اہل بیت کہا گیا ہے ان میں ایسی کوئی تخصیص موجود نہیں کہ آیت تطہیر انہی پانچ کے بارے میں ہے - بالعموم کسی شخص کی آل اولاد (خاندان) اس کی بیوی اور نرینہ اولاد سے چلنے والے سلسلے کو سمجھا جاتا ہے، رسول اللہﷺ نے اسی تناظر میں اپنی بیٹی کی اولاد کو بھی خصوصی طور پر اہل بیت میں شمار کیا ہے کہ کہیں یہ اس شمار سے رہ نہ جائیں۔ احادیث میں اسی حوالے سے ان پانچ کے علاوہ دیگر لوگوں کا بھی ذکر ہے جنہیں اہل بیت کہا گیا جیسے حضرت سلمان فارسی وغیرہ۔

##############################
https://web.facebook.com/zahid.mughal.5895/posts/2441293899297337
اہل تشیع کے یہاں تصور امامت کے ارتقاء پر ایک نقشہ لگایا تھا جس میں کچھ غلطیاں تھیں، اصلاح شدہ نقشہ اسی پوسٹ پر موجود ہے اگر کسی نے پہلے ڈاؤن لوڈ کرلیا ہو تو اس کی جگہ درست والا ڈاؤن لوڈ کرلے۔

##############################
https://web.facebook.com/zahid.mughal.5895/posts/2443107722449288
ریسرچ پیپرز چھاپنے والے جامعات کے اساتذہ کے لئے  جو لوگ یونیورسٹیز میں پڑھاتے ہیں انہیں کیرئیر میں ترقی کے لئے مخصوص معیار کے جرنلز میں تحقیقی مقالاجات چھاپنا ہوتے ہیں۔ جن جرنلز میں شائع شدہ مقالات کو جامعات بالعموم قبول کرتی ہیں ان کی لسٹ ایچ ای سی فراہم کرتا ہے اور جو اس حوالے سے آئے دن ایک نیا نوٹیفیکیشن نکال کر لوگوں کے کیرئیر سے کھیلتی ہے (خیر یہ الگ موضوع ہے)۔ تو جو لوگ اس تحقیقی عمل سے گزر رہے ہیں وہ مقالہ جات چھپواتے وقت درج ذیل امور کو مد نظر رکھیں: - انٹرنیشل جرنلز 1) پہلی قسم کے جرنلز وہ ہیں جو ISI امپیکٹ فیکٹر کہلاتے ہیں، ایچ ای سی کی رینکنگ کے مطابق یہ W کیٹیگری جرنلز ہیں اور ہر یونیورسٹی انہیں قبول کرتی ہے  2) اس کے بعد کچھ جرنلز وہ ہیں جو ISI ماسٹر لسٹ میں شامل تو ہوتے ہیں مگر ان کا امپیکٹ فیکٹر صفر ہوتا ہے۔ ایچ ای سی کی حالیہ پالیسی کے مطابق ان جرنلز میں شائع شدہ مقالات ترقی کے لئے قابل قبول نہیں ہیں۔ البتہ جو مقالہ جات ان جرنلز میں 2012 سے قبل شائع ہوئے تھے اور اس وقت وہ ISI ماسٹر لسٹ میں بھی تھے تو انہیں X کیٹیگری میں شمار کرلیا جاتا ہے۔  3) اسی طرح دیگر تمام انٹرنیشنل جرنلز میں شائع شدہ پیپرز بھی ترقی کے لئے قابل قبول نہیں، ہاں جو جرنلز 2012 سے قبل Ulrich انڈیکس میں شامل تھے ان میں 2012 سے قبل شائع شدہ مقالا جات Y کیٹیگری میں قابل قبول ہیں - مقامی جرنلز: ایچ ای سی ملکی جرائد کی بھی کیٹیگری کے حساب سے لسٹ جاری اور اپ ڈیٹ کرتا رہتا ہے جو اس کی ویب سائیٹ پر موجود ہے۔ اس میں 3 طرح کے جرنلز ہیں 1) ایکس کیٹیگری 2) وائی کیٹیگری 3) زیڈ  کیٹیگری ایکس کیٹیگری جرنلز ترقی کے لئے قابل قبول ہیں البتہ وائی اور زیڈ کے حوالے سے ایچ ای سی پچھلے کئی سال سے خط نکالتا آرہا ہے کہ "جون دوہزار فلاں" کے بعد یہ قابل قبول نہ رہیں گے اور ہر سال اپنے اس خط کو نئے خط کے ساتھ منسوخ کرکے ان کی مدت قبولیت میں ایک سال کا اضافہ کردیتا ہے۔ ایچ ای سی نے ایسا ہی ایک خط جون 2018 کے لئے بھی نکالا تھا لیکن پھر ستمبر 2018 میں اسے منسوخ کرکے ان جرنلز کی مدت قبولیت کو فی الحال غیر معینہ مدت کے لئے آگے بڑھا دیا ہے (غیر معینہ اس لئے کہا کیونکہ اس خط پر کوئی وقت نہیں لکھا گیا کہ یہ حکم کب تک کے لئے ہے)، کسے معلوم کہ کب کوئی نیا خط آجائے۔ خیر، تو اس خط کے مطابق وائی کیٹیگری جرنلز تو یقینا ترقی کے لئے قابل قبول ہیں اور زیڈ کے بارے میں مجھے یقینی علم نہیں کہ اس خط کی رو سے اس کا کیا حکم بنتا ہے۔  آخری بات یہ کہ یہ سب کچھ بی پی ایس (BPS) کے تناظر میں لکھا گیا ہے، رہ گئے ٹی ٹی ایس (TTS) والے تو ان کے لئے W اور X تو یقینا قابل قبول ہیں البتہ Y کے لئے مجھے معلوم نہیں کہ اس کا کیا حکم ہے۔ یہ باتیں اس لئے لکھ دی ہیں تاکہ اس شعبے میں آنے والے نئے لوگ ایسے جرنلز میں تحقیقات چھاپ کر مشکل میں نہ پڑجائیں جو قابل قبول نہیں۔ کیرئیر میں ترقی درکار ہے تو پہلے مقالا جات کی گنتی پوری کریں اور پھر شوق۔

##############################
https://web.facebook.com/zahid.mughal.5895/posts/2442915552468505
مختلف ویڈیوز کو جوڑ کر اور ایڈٹ کرکے ایک ویڈیو بنانے کے لئے کونسا سوفٹ وئیر مناسب و سہل ہے؟

##############################
https://web.facebook.com/zahid.mughal.5895/posts/2444410628985664
آئی ایس آئی امپیکٹ فیکٹر لسٹ میں ایسے کونسے جرنلز ہیں جو اسلامک فنانس پر مقالاجات چھاپتے ہیں؟

##############################
https://web.facebook.com/zahid.mughal.5895/posts/2449563268470400
پاکستانی کتنے پیسے ہیں اور امام شافعی رح اور حافظ ابن حجر، امام عینی رح کے مزارات بھی شامل ہیں

##############################
https://web.facebook.com/zahid.mughal.5895/posts/2448717598554967
یہ جو درمیان میں تصویر لگی ہے یہ میرا گاوں ہے۔۔

##############################
https://web.facebook.com/zahid.mughal.5895/posts/2452483391511721
لواری ٹنل پراجیکٹ چترال کو دیر کے راستے پاکستان سے ملانے والی دو ٹنلز کا نام ہے۔ ان میں سے ایک ٹنل 3 کلو میٹر جبکہ دوسری 8.5 کلو میٹر طویل ہے اور یہ پاکستان کی طویل ترین ٹنل ہے۔ یہ پراجیکٹ 1970 کی دھائی سے زیر غور رہا تھا، بھٹو صاحب نے اس کا اعلان کیا مگر تین دھائیوں تک اس پر کام کا آغاز نہ ہوسکا یہاں تک کہ مشرف دور میں اس پراجیکٹ کا آغاز کیا گیا، پھر پی پی پی دور میں اس پر کام بند ہوگیا، بالاخر مسلم لیگ ن کی پچھلی حکومت نے اس پراجیکٹ کو مکمل کیا۔   اس پراجیکٹ کی تکمیل کے بعد دیر سے چترال کا زمینی سفر لگ بھگ ڈھائی سے تین گھنٹے کم ہوگیا ہے۔ یہ صرف سفری فاصلے کی بات نہیں ہے بلکہ راستے کی بات بھی ہے کیونکہ سردیوں میں برف باری کے بعد لواری پاس ٹریفک کے لئے بند ہوجایا کرتا تھا جس کے سبب چترال کا ملک کے دیگر علاقوں کے ساتھ زمینی راستہ منقطع ہوجایا کرتا تھا اور کھانے پینے کی اشیاء کی رسد براستہ افغانستان ہوا کرتی تھی۔ اور یہ صرف فاصلے اور راستے کی بات ہی نہیں ہے بلکہ انسانی جانوں کا معاملہ بھی ہے کیونکہ ٹنل بننے سے قبل لواری پاس سے گزرتے ہوئے بالخصوص سردیوں کے موسم میں ہر سال آدھ درجن انسان لقمہ اجل بن جایا کرتے تھے۔  شکریہ نواز شریف

##############################
https://web.facebook.com/zahid.mughal.5895/posts/2452367578189969
شریعہ اکیڈمی کے ساتھ حالیہ ٹریننگ سیشنز میں سوال و جواب کی نشست میں ایک صاحب نے "یتیم پوتے کی وراثت نہ ہونے" پر یہ دلچسپ اعتراض کیا کہ "مولویوں نے اپنی طرف سے باتیں بنا لی ہیں، مجھے بتائیں آخر کس آیت میں لکھا ہے کہ یتیم پوتے کو وراثت میں سے حصہ نہیں دے سکتے؟" اس سوال کا جو جواب دینا تھا وہ تو دیا ہی گیا لیکن ذرا اعتراض کے نرالے پن پر غور کیجئے: کسی کے ترکے میں سے حصہ مل سکنے کے لئے کیا حصہ ثابت ہونے کی دلیل درکار ہے یا ممانعت نہ ہونے کی؟ یوں تو میں بھی کہہ سکتا ہوں کہ ہر کسی کے ترکے سے مجھے حصہ ملنا چاپئے کیونکہ کس آیت میں لکھا ہے کہ مجھے حصہ نہیں دے سکتے؟

##############################
https://web.facebook.com/zahid.mughal.5895/posts/2454226831337377
یتیم پوتے کی وراثت سے متعلق پاکستانی قانون سے جنم لینے والی چند دلچسپ مثالوں کا ذکر برادر مشتاق صاحب نے اپنی تحریر میں کیا جن میں یہ دکھایا گیا کہ اس قانون کے نتیجے میں کیسے کسی ایک فریق کا حصہ مقرر شدہ حصے سے کم ہوجاتا ہے۔  ان مثالوں کے علاوہ جہاں کسی کا حصہ کم ہورہا ہے ایسی مثالیں بھی ہوسکتی ہیں جہاں یتیم پوتے/پوتی/نواسے/نواسی کو فوت شدہ والد/والدہ کا حصہ ملنے کی وجہ سے کسی دوسرے وارث کا حصہ مکمل طور پر مارا جارہا ہو۔  - اسکی ایک صورت کچھ یوں ہوسکتی ہے کہ الف کا ایک ہی بیٹا ب تھا جو فوت ہوگیا اور اس کی ایک بیٹی ج تھی، ساتھ ہی ساتھ الف کے بھائی بھی زندہ ہیں (اور عین ممکن ہے یہ "غریب و مسکین" بھی ہوں)۔ بیٹا فوت ہونے کے بعد وراثت میں اصولا الف کے بھائیوں کا نمبر آجائے گا لیکن جب پوتی کو بیٹے کے قائم مقام لائیں گے تو الف کے بھائی محروم ہوجائیں گے اور سارا ترکہ پوتی کو ملے گا۔ یہ کیسا انصاف ہوا کہ ایک شرعی وارث کا پورا حصہ چھین کر کسی کو دے دو؟  - اس سے زیادہ دلچسپ صورت دیکھئے۔ الف کا ایک بیٹا تھا اور ایک بیٹی (جس کا میاں نشئی بھی ہے اور نکما بھی اور گھر میں غربت نے ڈیرے ڈال رکھے ہیں)، بیٹا فوت ہوگیا جس کی ایک بیٹی ہے (اور شادی کے بعد مزے کی زندگی گزار رہی ہے)۔ اب ملکی قانون کے تحت بیٹی کو ایک تہائی جبکہ پوتی کو دو تہائی حصہ مل جائے گا اور میت کے بھائی محروم ہوجائیں گے۔ یہ  انصاف کا کیسا بندوبست کیا گیا ہے؟  چنانچہ اس قانون نے ایک مسئلہ حل کرنے کے شوق میں اس سے زیادہ مسائل پیدا کردئیے ہیں۔

##############################
https://web.facebook.com/zahid.mughal.5895/posts/2453950664698327
جب نافذ نہیں کرسکتے تو جاری کیوں کرتے ہو؟  کے پی کے حکومت کا سکول لباس سے متعلق نوٹیفیکیشن واپس لینا کمزوری کی علامت ہے لیکن نوٹیفیکیشن واپس لینے سے یہ اقدام غلط ثابت نہیں ہوجاتا۔

##############################
https://web.facebook.com/zahid.mughal.5895/posts/2455056837921043
خاتون کا لباس ساتر میں ہونا، یہ مرد کا حق ہے۔

##############################
https://web.facebook.com/zahid.mughal.5895/posts/2456077344485659
سیکولر ریاستوں سمیت سب نے لازم کررکھا ہے کہ بچے کو سکول بھیجو نہیں تو جیل۔  یہ صرف ایک حکم نہیں ہے بلکہ درجنوں احکامات کا مجموعہ ہے، مثلا:  - سردی ہو یا گرمی علی الصبح اٹھ کر سکول آنا ہے - سردی ہو یا گرمی ایک خاص وقت تک سکول میں رہنا ہے - ایک خاص تعداد میں حاضری برقرار رکھنا ہے  - صبح سکول میں ترانا پڑھنا ہے - روز کا ہوم ورک کرنا ہے  - سکول میں خاص قسم کا لباس پہننا ہے  - سکول میں خاص طرح کا نصاب پڑھنا ہے  - وہ نصاب جو ریاست ہی کی طرف سے منظور و نافذ شدہ ہے  - امتحان دینا ہے - وہ بھی ایک خاص دورانئے کا  - ایک مخصوص وقت میں  - آگلی کلاس میں جانے کے لئے مخصوص نمبر لینا ہیں  وغیرہ وغیرہ وغیرہ وغیرہ ۔۔۔۔۔۔ ریاست یہ سب کرسکتی ہے، کچھ بچے کی تعلیم کے لئے اور کچھ اس کی تربیت (discipline) کے لئے۔  نہیں کرسکتی تو ان جیسے مقاصد ہی کے نام پر "لباس ساتر" کو لازم نہیں کرسکتی۔  اصل بات یہ ہے کہ ریاست کیا کرسکتی ہے اور کیا نہیں، اس کا تعین کرنے کے لئے تمہارا پیمانہ سیکولر ہے اور اس پیمانے پر تولنا تم اسلام کو چاہتے ہو۔

##############################
https://web.facebook.com/zahid.mughal.5895/posts/2455779217848805
"لوگ برقعے میں ملبوس خواتین کو بھی چھیڑتے ہیں" جن کے گھر تالے لگے ہوتے ہیں ان کے گھر بھی چوری ہوجاتی ہے، تو تالے کیوں لگاتے ہو؟  کم از کم دلیل تو ڈھنگ سے دینا سیکھو

##############################
https://web.facebook.com/zahid.mughal.5895/posts/2458339430926117
اگر آپ اسلام آباد/پنڈی میں اپنی کار کی تفصیلی صفائی کروانا چاہتے ہیں تو My Car Wash والوں سے رابطہ کرسکتے ہیں، فیس بک پر اسی نام سے ان کا پیج بھی موجود ہے۔ میرا تجربہ ان کے ساتھ اچھا رہا، اپنے کام سے متعلق مشینری اور اوزاروں کے ساتھ آتے ہیں، پانی کا ٹینک، جنریٹر اور پریشر مشین بھی ساتھ لاتے ہیں، گاڑی کی سیٹیں نکال کر اسے اندر باہر سے دھوتے ہیں اور پالش بھی کرتے ہیں۔ ریٹ بلحاظ گاڑی لیتے ہیں: - چھوٹی گاڑی 3000 روپے - درمیانے سائز کی گاڑی 4000 روپے - کرولا ٹائیپ بڑی گاڑی 5000 روپے - پراڈو وغیرہ جیپ 8000 روپے اس نمبر پر رابطہ کرسکتے ہیں: 03005005072

##############################
https://web.facebook.com/zahid.mughal.5895/posts/2458078950952165
پچھلی مرتبہ آلو بیک کئے تھے تو تصاویر لینا رہ گیا تھا، تو بیک ہوچکنے کے بعد ترتیب وار تصاویر پیش خدمت ہیں۔ یہ ایسے مزے کی ڈش ہے کہ ہر تیسرے دن کچھ آلو پکڑ کر بیک کرلیتا ہوں اور گھر والے کھانے کے بعد ایک دو کھا لیتے ہیں۔

##############################
https://web.facebook.com/zahid.mughal.5895/posts/2469223733171020
سورہ احزاب کی آیت جلباب کی تشریح کرتے ہوئے مولانا امین احسن اصلاحی فرماتے ہیں: "ذٰلِکَ اَدْنٰٓی اَنْ یُّعْرَفْنَ فَلَا یُؤْذَیْنَ‘۔ یہ مسلمان خواتین کے لیے ایک علامت امتیاز مقرر کر دی گئی تاکہ جہاں کہیں بھی وہ نکلیں ہر شخص ان کو دور ہی سے پہچان لے کہ یہ مسلمان خواتین ہیں اور تعرض کی جرأت نہ کرے اور اگر کرے تو اس کے عواقب دور تک سوچ کر کرے ۔۔۔۔۔۔۔۔ ایک غلط فہمی: اس ٹکڑے سے کسی کو یہ غلط فہمی نہ ہو کہ یہ ایک وقتی تدبیر تھی جو اشرار کے شر سے مسلمان خواتین کو محفوظ رکھنے کے لیے اختیار کی گئی اور اب اس کی ضرورت باقی نہیں رہی۔ اول تو احکام جتنے بھی نازل ہوئے ہیں سب محرکات کے تحت ہی نازل ہوئے لیکن اس کے معنی یہ نہیں ہیں کہ وہ محرکات نہ ہوں تو وہ احکام کالعدم ہو جائیں، دوسرے یہ کہ جن حالات میں یہ حکم دیا گیا تھا کیا کوئی ذی ہوش یہ دعویٰ کر سکتا ہے کہ اس زمانے میں حالات کل کی نسبت ہزار درجہ زیادہ خراب ہیں البتہ حیا اور عفت کے وہ تصورات معدوم ہو گئے جن کی تعلیم قرآن نے دی تھی" استاد نے بھانپ لیا تھا کہ شاگرد اس غلط فہمی کا شکار ہوسکتا ہے لہذا انہوں نے اس کے تدارک کے لئے "خصوصی اہتمام" کرنا ضروری سمجھا۔ قابل استاد شاگرد کی کمزوریوں سے واقف ہوا کرتے ہیں۔

##############################
https://web.facebook.com/zahid.mughal.5895/posts/2467009123392481
جدید گمراہیوں میں سے ایک یہ ہے کہ شرعی حکم کے نام پر کوئی بات کہی جائے تو جھٹ سے یہ کہہ دیا جائے کہ "یہ خدا کا حکم نہیں ہے یہ تو انسانوں کی بات ہے"، چاہے وہ بات کتنے ہی تسلسل کے ساتھ امت میں کیوں نہ چلی آرہی ہو۔ تو بھائی یہ بتاؤ کہ اس بات کر رد کرنے کے بعد دین کے نام پر جو کچھ تم کہتے ہو کیا وہ خدا تمہارے منہ سے بول رہا ہوتا ہے؟  جانتے ہیں کہ اس طرز استدلال کا منطقی سرا کیا ہے؟ یہ کہ "خدا کیا کہتا ہے" یہ بتایا ہی نہیں جاسکتا کیونکہ آپ دین کے کسی بھی حکم کے بارے میں "جو بھی" کہیں گے اس استدلال کی رو سے وہ ہر صورت ایک یا چند لوگوں کی رائے ہی ہوگی۔ اور چونکہ وہ انسانوں کی رائے ہوگی لہذا خدا کا حکم نہیں ہوگا! تو اس منطق کی رو سے "خدا کا حکم کیا ہے" کا جواب ہے پتہ نہیں۔ یعنی خدا نے اپنا پیغمبر بھیج دیا، "عربی مبین" میں کتاب بھی نازل کردی لیکن یہ معلوم نہیں ہوسکتا کہ خدا کا حکم کیا ہے! علمائے اصولیین نے اسی قسم کی گمراہیوں سے امت کو بچانے کے لئے یہ اصول واضح کئے تھے کہ ایک "مجتہد" جب کسی بات کو قرآن و سنت کی بنیاد پر پیش کرتا ہے تو اس کا مطلب یہی ہوتا ہے کہ وہ خدا کا حکم ہی بیان کررہا ہوتا ہے نہ کہ اپنی رائے۔ چنانچہ آئمہ مجتہدین کی آراء کے بارے میں یہ کہنا کہ "یہ خدا کا حکم نہیں" نہایت غیر علمی کمنٹ ہوتا ہے۔ اس قسم کی باتوں کا اصلی مقصد مسلمانوں کو امت کے علمی تراث کے راستے سے ھٹا کر اپنے اپنے گھروں میں لے جانا ہوتا ہے۔

##############################
https://web.facebook.com/zahid.mughal.5895/posts/2471086806318046
قرآن و سنت سے یہ بات واضح ہوتی ہے کہ لباس، ستر اور پردے کے احکامات کسی خاص قسم کے حالات پیدا ہوجانے کے سبب نہیں دئیے گئے تھے بلکہ خاص قسم کے حالات پیدا ہونے سے روکنے کے لئے دئیے گئے ہیں۔ جن لوگوں کو یہ بات سمجھ نہیں آئی انہوں نے ٹھوکریں کھائیں۔ یہ وہ احکامات ہیں جو مرد و عورت کے جذبات کے خالق نے انہیں مد نظر رکھتے ہوئے جاری فرمائے ہیں، یہ مرد و زن کے رابطے میں بیلنس قائم کرتے ہیں اور ان احکامات کا انکار کرنا درحقیقت اس بیلنس ہی کو تباہ و برباد کرنے کے مترادف ہے جو ان احکامات کے پیش نظر ہے۔ جن قوموں نے اس بیلنس کو خراب کیا انہوں نے نتیجہ دیکھ لیا۔

##############################
https://web.facebook.com/zahid.mughal.5895/posts/2471012346325492
کیا آیت جلباب خاص ہے؟  آیت جلباب کو مدینے کے حالات سے متعلق بتانے کے لئے غامدی صاحب یہ استدلال کرتے ہیں کہ نظم قرآن کی رو سے اگلی آیت اسی معنی پر دلالت کرتی ہے۔ لیکن متعلقہ آیات کا سادہ سا مطالعہ بھی یہ واضح کرنے کے لئے کافی ہے کہ ان کا اس فرضی نظم کلام سے کوئی تعلق نہیں جس کا غامدی صاحب دعوی کرتے ہیں۔ ان کے استدلال کا حاصل یہ ہے کہ آیت جلباب کے بعد مدینے میں عورتوں کو تنگ کرنے والے منافقین کو سخت سزائیں دینے کا ذکر ہے جس سے معلوم ہوا کہ حالات بہت خراب تھے اور اسی کے پیش نظر حکم جلباب نازل کیا گیا۔  ان کے اس دعوے کے برعکس آیت جلباب سے اگلی آیات میں جو بات کہی گئی ہے وہ یہ ہے کہ منافقین کا جو گروہ مسلمانوں کے خلاف افواھیں اڑا کر ان کی ہمتیں پست کرنے کی کوشش کررہا ہے وہ جان لے کہ اللہ انہیں اپنے رسول کے ذریعے مغلوب کرکے رسوا کرنے والا ہے اور یہ قتل کردئیے جائیں گے۔ دوسرے لفظوں میں یہ رسول اللہﷺ کے مخالفین سے متعلق ایک پیشنگوئی ہے جس کا تعلق خواتین کو تنگ کرنے کی سزا کے ساتھ نہیں۔ آیات ملاحظہ فرمائیں: لَّئِن لَّمْ يَنتَهِ الْمُنَافِقُونَ وَالَّذِينَ فِي قُلُوبِهِم مَّرَضٌ وَالْمُرْجِفُونَ فِي الْمَدِينَةِ لَنُغْرِيَنَّكَ بِهِمْ ثُمَّ لَا يُجَاوِرُونَكَ فِيهَا إِلَّا قَلِيلًا ﴿٦٠﴾ مَّلْعُونِينَ ۖ أَيْنَمَا ثُقِفُوا أُخِذُوا وَقُتِّلُوا تَقْتِيلًا ﴿٦١﴾ سُنَّةَ اللَّـهِ فِي الَّذِينَ خَلَوْا مِن قَبْلُ ۖ وَلَن تَجِدَ لِسُنَّةِ اللَّـهِ تَبْدِيلًا  "اور اگر منافقین اور وہ لوگ جن کے دل میں روگ ہے اور وہ جو مدینے میں ھیجان انگیز افواھیں اڑانے والے ہیں  اپنی حرکتوں سے باز نہ آئے تم ہم آپ کو ان پر مسلط کردیں گے پھر وہ نہ ٹک سکیں گے آپ کے پاس مدینے میں مگر چند روز، وہ بھی ملعون ہوکر، جہاں پائے جائیں گے پکڑ لئے جائیں گے اور جان سے مار ڈالے جائیں گے۔ اللہ کی یہی سنت رہی ہے پچھلوں کے بارے میں بھی اور آپ اللہ کی سنت میں کوئی تبدیلی نہ پائیں گے" بتائیے ان آیات کے وہ کون سے الفاظ ہیں جن سے نتیجہ اخذ کرلیا گیا کہ یہ عورتوں کے ساتھ چھیڑ چھاڑ کرنے والوں کی سزا کا ذکر ہورہا ہے؟ کیا عورتوں کو چھیڑنے کی سزا یہ ہے کہ "جہاں پائے جائیں پکڑ لئے جائیں اور جان سے مار ڈالے جائیں"؟ یعنی اس جرم کو ثابت کرنے کے لئے نہ کسی گواہ کی ضرورت اور نہ عدالت کی، سیدھا قتل اور وہ بھی موقع پر! آیت کے آخری حصے میں بھی مکذبین کو دی جانے والی سزا سے متعلق سنت الہی کی طرف اشارہ ہے۔ اگر خود غامدی صاحب کے "اتمام حجت" کے قانون کے تحت آیت کو دیکھا جائے تو "یہ بات بالکل قطعی ہے" نیز "اس میں کوئی دوسری رائے نہیں ہوسکتی" کہ یہاں اسی قانون کے تحت نافذ کی جانے والی سزا کا ذکر ہورہا ہے نہ کہ کسی خاص معاشرتی جرم کا ارتکاب کرنے والوں کا۔  الغرض ہم پھر دھرائیں گے کہ استاد نے "نظم کلام" سے ابھرنے والی جس ممکنہ غلطی سے  شاگرد کو بچانے کے لئے خصوصی نوٹ لکھنے کا اہتمام کیا تھا شاگرد نے جان بوجھ کر وہی غلطی کرنے کا اہتمام کیا۔

##############################
https://web.facebook.com/zahid.mughal.5895/posts/2471086806318046
قرآن و سنت سے یہ بات واضح ہوتی ہے کہ لباس، ستر اور پردے کے احکامات کسی خاص قسم کے حالات پیدا ہوجانے کے سبب نہیں دئیے گئے تھے بلکہ خاص قسم کے حالات پیدا ہونے سے روکنے کے لئے دئیے گئے ہیں۔ جن لوگوں کو یہ بات سمجھ نہیں آئی انہوں نے ٹھوکریں کھائیں۔ یہ وہ احکامات ہیں جو مرد و عورت کے جذبات کے خالق نے انہیں مد نظر رکھتے ہوئے جاری فرمائے ہیں، یہ مرد و زن کے رابطے میں بیلنس قائم کرتے ہیں اور ان احکامات کا انکار کرنا درحقیقت اس بیلنس ہی کو تباہ و برباد کرنے کے مترادف ہے جو ان احکامات کے پیش نظر ہے۔ جن قوموں نے اس بیلنس کو خراب کیا انہوں نے نتیجہ دیکھ لیا۔

##############################
https://web.facebook.com/zahid.mughal.5895/posts/2471012346325492
کیا آیت جلباب خاص ہے؟  آیت جلباب کو مدینے کے حالات سے متعلق بتانے کے لئے غامدی صاحب یہ استدلال کرتے ہیں کہ نظم قرآن کی رو سے اگلی آیت اسی معنی پر دلالت کرتی ہے۔ لیکن متعلقہ آیات کا سادہ سا مطالعہ بھی یہ واضح کرنے کے لئے کافی ہے کہ ان کا اس فرضی نظم کلام سے کوئی تعلق نہیں جس کا غامدی صاحب دعوی کرتے ہیں۔ ان کے استدلال کا حاصل یہ ہے کہ آیت جلباب کے بعد مدینے میں عورتوں کو تنگ کرنے والے منافقین کو سخت سزائیں دینے کا ذکر ہے جس سے معلوم ہوا کہ حالات بہت خراب تھے اور اسی کے پیش نظر حکم جلباب نازل کیا گیا۔  ان کے اس دعوے کے برعکس آیت جلباب سے اگلی آیات میں جو بات کہی گئی ہے وہ یہ ہے کہ منافقین کا جو گروہ مسلمانوں کے خلاف افواھیں اڑا کر ان کی ہمتیں پست کرنے کی کوشش کررہا ہے وہ جان لے کہ اللہ انہیں اپنے رسول کے ذریعے مغلوب کرکے رسوا کرنے والا ہے اور یہ قتل کردئیے جائیں گے۔ دوسرے لفظوں میں یہ رسول اللہﷺ کے مخالفین سے متعلق ایک پیشنگوئی ہے جس کا تعلق خواتین کو تنگ کرنے کی سزا کے ساتھ نہیں۔ آیات ملاحظہ فرمائیں: لَّئِن لَّمْ يَنتَهِ الْمُنَافِقُونَ وَالَّذِينَ فِي قُلُوبِهِم مَّرَضٌ وَالْمُرْجِفُونَ فِي الْمَدِينَةِ لَنُغْرِيَنَّكَ بِهِمْ ثُمَّ لَا يُجَاوِرُونَكَ فِيهَا إِلَّا قَلِيلًا ﴿٦٠﴾ مَّلْعُونِينَ ۖ أَيْنَمَا ثُقِفُوا أُخِذُوا وَقُتِّلُوا تَقْتِيلًا ﴿٦١﴾ سُنَّةَ اللَّـهِ فِي الَّذِينَ خَلَوْا مِن قَبْلُ ۖ وَلَن تَجِدَ لِسُنَّةِ اللَّـهِ تَبْدِيلًا  "اور اگر منافقین اور وہ لوگ جن کے دل میں روگ ہے اور وہ جو مدینے میں ھیجان انگیز افواھیں اڑانے والے ہیں  اپنی حرکتوں سے باز نہ آئے تم ہم آپ کو ان پر مسلط کردیں گے پھر وہ نہ ٹک سکیں گے آپ کے پاس مدینے میں مگر چند روز، وہ بھی ملعون ہوکر، جہاں پائے جائیں گے پکڑ لئے جائیں گے اور جان سے مار ڈالے جائیں گے۔ اللہ کی یہی سنت رہی ہے پچھلوں کے بارے میں بھی اور آپ اللہ کی سنت میں کوئی تبدیلی نہ پائیں گے" بتائیے ان آیات کے وہ کون سے الفاظ ہیں جن سے نتیجہ اخذ کرلیا گیا کہ یہ عورتوں کے ساتھ چھیڑ چھاڑ کرنے والوں کی سزا کا ذکر ہورہا ہے؟ کیا عورتوں کو چھیڑنے کی سزا یہ ہے کہ "جہاں پائے جائیں پکڑ لئے جائیں اور جان سے مار ڈالے جائیں"؟ یعنی اس جرم کو ثابت کرنے کے لئے نہ کسی گواہ کی ضرورت اور نہ عدالت کی، سیدھا قتل اور وہ بھی موقع پر! آیت کے آخری حصے میں بھی مکذبین کو دی جانے والی سزا سے متعلق سنت الہی کی طرف اشارہ ہے۔ اگر خود غامدی صاحب کے "اتمام حجت" کے قانون کے تحت آیت کو دیکھا جائے تو "یہ بات بالکل قطعی ہے" نیز "اس میں کوئی دوسری رائے نہیں ہوسکتی" کہ یہاں اسی قانون کے تحت نافذ کی جانے والی سزا کا ذکر ہورہا ہے نہ کہ کسی خاص معاشرتی جرم کا ارتکاب کرنے والوں کا۔  الغرض ہم پھر دھرائیں گے کہ استاد نے "نظم کلام" سے ابھرنے والی جس ممکنہ غلطی سے  شاگرد کو بچانے کے لئے خصوصی نوٹ لکھنے کا اہتمام کیا تھا شاگرد نے جان بوجھ کر وہی غلطی کرنے کا اہتمام کیا۔

##############################
https://web.facebook.com/zahid.mughal.5895/posts/2476173419142718
خان صاحب کی تقریر کا خوبصورت ترین حصہ وہ تھا جب انہوں نے کہا: ہمارے رسولﷺ ہمارے دل میں رہتے ہیں، ہم چاہتے ہیں کہ مغرب اس معاملے میں کم از کم اتنی حساسیت دکھائے جس قدر وہ ہولوکاسٹ کے معاملے میں دکھاتا ہے!

##############################
https://web.facebook.com/zahid.mughal.5895/posts/2475226415904085
عمران خان نے عالمی فورم پر کھڑے ہوکر اعلان کیا کہ پاکستانی فوج نے مجاہدین کی ٹریننگ کی، جس کے لئے فنڈنگ امریکہ اور مغربی ممالک کرتے تھے۔ یہی مجاہدین نائن الیون کے وقت القاعدہ و طالبان کی صورت افغانستان میں موجود تھے۔ پھر پاکستان نے امریکہ کے کہنے پر انہی مجاہدین کو قتل کرنا شروع کردیا۔  نواز شریف نے بمبئی حملوں سے متعلق اس کا عشر عشیر بھی نہیں کہا تھا وہ بھی وزیر اعظم نہ ہوتے ہوئے لیکن میڈیا میں ہر طرف "غدار غدار" کا شور تھا۔

##############################
https://web.facebook.com/zahid.mughal.5895/posts/2477426329017427
کیا مغرب میں مذھبی اقلیتیں مزے سے رہتی ہیں؟  بہت سے لوگ سمجھتے ہیں کہ مغرب میں مذھب پر عمل کرنے کی جیسی آزادی ہے ویسی تو خود مذھبی ممالک میں بھی نہیں، ان ممالک میں مذھبی اقلیتوں کے ساتھ وہ امتیازی سلوک روا نہیں رکھا جاتا جو مذھبی ریاست میں ہوتا ہے، مذھب تبدیل کروانے کے لئے جبر کا تصور بھی نہیں ہے، وہاں پاکستان کی طرح آبادی میں اقلیتی مذھب والوں کی گرتی ہوئی شرح کا کوئی خطرہ نہیں وغیرہ۔ یہ وہ غلط العام تصورات ہیں جو سیکولر مفکرین نے اپنی دھریہ فکر کے پردے میں پھیلا دئیے ہیں اور عام لوگ تو کجا پڑھے لکھے لوگ بھی اس پراپیگنڈہ کا شکار ہوجاتے ہیں۔ اس قسم کی باتوں کا تفصیلی تجزیہ ہم نے اپنی کتاب "مقالات تفہیم مغرب: کلامیات و علمیات" کے مختلف ابواب میں پیش کیا ہے اور یہاں وہ تفصیلات پیش کرنا ممکن نہیں۔ سردست چند باتوں کو نوٹ کیجئے جنہیں یہ حضرات بڑی مہارت کے ساتھ گول کرجاتے ہیں:  - کیا مغرب میں کسی مذھب والے کو یہ اجازت ہے کہ وہ اجتماعی نظم (پالیسی میکنگ پراسس) میں مذھب کی بنیاد پر کسی عمل کے جواز و عدم جواز کا تقاضا کرسکے؟ نہیں اور ہرگز نہیں۔ تو اس کا مطلب یہ ہے کہ ہر مذھب والے پر "قانونا لازم ہے" کہ وہ اجتماعی نظم میں مذھب کے لئے "چھوٹا بن کر رہنے" کی حیثیت قبول کرے چاہے مذھب کیسے ہی ضروری اور کتنے ہی تقاضے کیوں نہ کرتا ہو۔ جبر اور کس بلا کا نام ہے؟ یعنی زندگی کے عظیم ترین دائرے میں ہر مذھب والے پر اپنا نظریہ مسلط کرکے تم ان کے ساتھ امتیازی سلوک کرتے ہو اور پوچھتے ہو کہ امتیازی سلوک کہاں ہوا؟  - کبھی غور کیا کہ بیسویں صدی کے آغاز میں مغربی ممالک میں دھریت نہ ہونے کے برابر تھی (سن 1900 میں دنیا کی کل آبادی میں ان کی شرح اعشاریہ صفر ایک فیصد تھی، یعنی ایک فیصد کا بھی ایک فیصد) لیکن پچھلی پانچ چھ دھائیوں میں مغرب کے اندر دھریت میں بے تحاشا اضافہ ہوگیا (اب یہ نہ کہئے گا کہ وہاں دھریت نے مذھب ہر "علمی فتح" حاصل کرلی)۔ یورپ کے بعض ممالک میں تو تقریبا پچاس فیصد لوگ یہ کہتے ہیں کہ ہمارا کوئی مذھب نہیں۔ تو آپ کو پاکستان میں اقلیتوں کی گرتی ہوئی شرح کی تو فکر لاحق رہتی ہے لیکن کبھی آپ کو یہ فکر لاحق ہوئی کہ یورپ میں غالب اکثریت والا عیسائی مذھب آج اقلیت میں تبدیل ہونے کے خطرات سے کیسے دوچار ہوگیا؟ یہ اس لئے ہوا کیونکہ آپ کی من پسند سیکولر ریاست نے لوگوں پر ایسا تعلیمی و اجتماعی نظام مسلط کیا جس میں مذھب کا کوئی عمل دخل نہیں، اس نے لوگوں سے کہا سکول میں بچوں کو مذھب نہیں پڑھانے دیں گے، بچوں کو کیا پڑھانا ہے یہ میں طے کروں گی اور پھر مذھب مخالف نظریات معصوم ذھنوں میں انڈیلنا شروع کردئیے، وہ بھی "معروضیت" اور "نیوٹریلٹی" کے پردوں میں۔ اس نے کہا سکول، کالج اور جامعات (جنہیں میں اپنے مقاصد کے لئے پبلک ٹیکس سے فنڈ کروں گی) کا مقابلہ اپنی مسجد اور گرجے کے چندے سے کرسکتے ہو تو کرلو، اس نے اعلان کیا کہ پبلک لائف میں مذھب خاموش ہوجائے کیونکہ یہاں میری دھریت کا راج ہوگا نتیجتا مذھب نجی زندگیوں میں بھی خاموش ہوگیا! - کیا آپ نے نہیں دیکھا کہ کتنے ہی مسلمان ہیں جب ان کے بچے جوان ہوگئے تو وہ مغربی ممالک چھوڑ کر اپنے آبائی وطنوں کی طرف لوٹ گئے کیونکہ انہیں وہاں اپنے بچوں کا ایمان و اخرت محفوظ محسوس نہیں ہوتا تھا؟ جبری بے دخلی بھلا اس کے سواء اور کیا ہوتی ہے کہ "یہ ہمارا نظام ہے، اس میں رنگ کے رہ سکتے ہو تو رہو ورنہ جاؤ یہاں سے"! جس نظام نے اس کائنات کی سب سے بڑی حقیقت (مذھب) کو کھیل تماشا بنا کر رکھ دیا ہے کم از کم اس کی ایسی ثنا خوانی کرکے حیران تو نہ کریں۔

##############################
https://web.facebook.com/zahid.mughal.5895/posts/2477328185693908
کرسپی فرائیڈ برگر آج کی ویک اینڈ ڈش تھی کرپسی فرائیڈ برگر جس کا تجربہ خاصا کامیاب رہا۔ شوقین حضرات ترکیب نوٹ فرمالیں: - ایک کپ دودھ میں ایک بڑا چمچ سرکہ کا مکس کریں اور بیس منٹ کے لئے چھوڑ دیں۔ دودھ بیٹر تیار ہوجائے گا  - مصالحہ کی تیاری: نمک ایک سے ڑیڑھ tsp، پپریکار پاؤڈر ڑیڑھ tsp، سفید مرچ ایک tsp، کالی مرچ آدھی سے پونی tsp، لہسن پاؤڈر ایک tsp، پیاز پاؤڈر ایک tsp، خشک oregano ایک tsp، کاجون پاؤڈر ایک tsp (اگر یہ نہ میسر ہو تو خیر ہے)۔ ان سب کو اچھی طرح مکس کرلیں  - ایک کھلے برتن میں تیار کردہ بیٹر ڈالیں اور اس میں ایک بڑا چمچ تیار کردہ مصالحہ شامل کرکے اچھی طرح ہلالیں۔ باقی بچ رہنے والے مصالحے کو الگ رکھ لیں  - آدھا کلو بون لیس چکن کے فلیز اس میں ڈبو کر تین سے چار گھنٹے کے لئے میرینیٹ ہونے کے لئے چھوڑ دیں (درمیانے سائز کی چکن سے تقریبا آدھا کلو بون لیس بریسٹ گوشت نکل آتا ہے۔ اس بریسٹ پیس کے دو حصے ہوتے ہیں، دونوں الگ کروا لیں۔ قصائی سے کہیں کہ ہر حصے کے چپٹے انداز میں دو سے تین فلے بنا دے۔ دو یا تین کا انحصار بریسٹ پیس کی موٹائی سے ہوتا ہے، اگر گوشت زیادہ ہو تو تین کروالیں، پکائی آسان و اچھی رہتی ہے)۔  - ایک کھلے برتن میں ڑیڑھ کپ میدہ لیں اور اس میں آدھے سے پونا کپ کارن فلاور شامل کریں۔ اب اس میں بچ رہنے والا مصالحہ شامل کریں اور سب چیزوں کو اچھی طرح مکس کرکے آمیزہ تیار کرلیں- ایک الگ برتن میں یخ ٹھنڈا (جہ ہاں "یخ" ٹھنڈا) پانی بھی لے لیجئے  - باری باری ایک چکن فلے کو آمیزے میں ڈال کر ہر طرف اچھی طرح یہ آمیزہ لگا لیں، پھر اسے دس سیکنڈز کے لئے ٹھنڈے پانی میں ڈبوئیں اور پھر دوبارہ اسے آمیزے میں رکھ کر ہر طرف دبا دبا کر میدے و کارن فلاور والا آمیزہ لگائیں۔  - ان پیسز کو گرم تیل میں تل لیں۔ اگر چکن فلے باریک کٹے ہوں تو اندازا آٹھ سے دس منٹ میں فلے تیار ہوجائے گا۔  - اسے برگر میں حسب ذائقہ متعلقہ لوازمات (مثلا مایونیز، چیز، ٹماٹر، کھیرا وغیرہ) کے ساتھ لگا کر نوش فرمائیں۔  --------------------------------------- نوٹ 1: چکن پیسز کو آمیزہ لگانے کے بعد رکھ نہیں چھوڑنا بلکہ ہاتھ کے ہاتھ تیل میں ڈالتے جانا ہے، بصورت دیگر اس پر لگے ہوئے آمیزے کی ہیئت خراب ہوجاتی ہے نوٹ 2: درج بالا ترکیب کے ذریعے کرسپی چکن پیسز بھی تیار کئے جاسکتے ہیں (جو تقریبا 15 منٹ میں پکتے ہیں)، بون لیس فلے ہونا لازمی نہیں۔

##############################
https://web.facebook.com/zahid.mughal.5895/posts/2479198698840190
یہ بات ہم نے خان صاحب کی تقریر کے فورا بعد ذکر کی تھی کہ خان صاحب نے عالمی فورم پر قانون و اخلاق سے ماوراء پاکستان کی امریکی نمک خوری کا جو اعتراف کیا ہے اس سے یہی عندیہ ملتا ہے کہ پاکستان ایک غیر ذمہ دار ملک ہے جو امریکہ کے پیچھے لگ کر کچھ بھی کرسکتا ہے۔ یہ تصویر فوٹو شاپ کا کمال ہو یا نہ ہو اور مولانا نے یہ کہا ہو یا نہ کیا ہو، بات تو یہی ہے اور اگر واقعی مولانا نے یہ کہا ہے تو یہ ان کی سیاسی بصیرت کی علامت ہے۔ جو بات مجھ سے مبتدی سمجھ سکتے ہیں مولانا سے کیسے مخفی رہ سکتی ہے؟

##############################
https://web.facebook.com/zahid.mughal.5895/posts/2478906788869381
لیگیسی بکس کی طرف سے دو مزید کتابیں موصول ہوئیں:  - ایک کتاب وائل حلاق کی مشہور کتاب The Impossible State کا اردو ترجمہ ہے۔ اس کتاب میں وائل حلاق بتاتے ہیں کہ "اسلامی ریاست" کا تصور اسلامی علم و تہذیب کے لئے اجنبی ہے کیونکہ "ریاست" ایسے قانونی و غیر انسانی تصور و ساخت کا نام ہے جو اسلام کے لئے اجنبی ہے (دھیان رہے کہ وائل حلاق "اسلامی حکومت" کی ضرورت کے منکرین میں سے نہیں)۔ کتاب کا ترجمہ صابر علی صاحب نے کیا ہے۔  - دوسری کتاب "جدید میڈیا کی ساخت، کردار اور آزادی و مساوات کی اقدار کے ساتھ اس کے تعلق" کے بارے میں ہے۔ اہل علم حضرات کو ان کتب کا مطالعہ کرنا چاہئے۔ کتابوں کے حصول کے لئے درج ذیل نمبروں پر رابطہ کیجئے: 03034425543 03224539047

##############################
https://web.facebook.com/zahid.mughal.5895/posts/2481085805318146
- اسلام اور عیسائیت دونوں سچ بولنے کی ترغیب دیتے ہیں، دونوں وعدہ پورا کرنے پر زور دیتے ہیں، دونوں قتل ناحق کو جرم کہتے ہیں، دونوں چوری کرنے سے منع کرتے ہیں، دونوں سود کو حرام کہتے ہیں،  دونوں بدکاری سے منع کرتے ہیں، دونوں لباس کی اہمیت پر زور دیتے ہیں، دونوں والدین کی نافرمانی سے منع کرتے ہیں ۔۔۔۔۔۔۔۔۔۔۔۔ الغرض اگر آپ عیسائیت و اسلام کے مابین مشترکات گننا شروع کریں تو آپ یہ بات کہے بغیر نہ رہ سکیں گے کہ ان دونوں کے باہمی مشترکات اسلام اور سیکولرازم کے مشترکات سے کئی گنا زیادہ ہیں۔ تو کیا اس سے نتیجہ نکلتا ہے کہ ایک شخص مسلمان ہوتے ہوئے عیسائی بھی ہوسکتا ہے؟ آخر ان دونوں کے مابین اختلاف کی وہ نوعیت کیا ہے جسے ختم کرنا ناممکن ہے؟  - اس کا جواب اس کے سواء کچھ نہیں کہ عیسائیت خدا کے بارے میں جو تصور رکھتی ہے وہ اسلام کے تصور خدا نیز خدا کے رسولوں کے تصور و تفصیلات کے خلاف ہے۔ تو اب اسی پیمانے پر اسلام اور سیکولرازم کے تعلق کو بھی جانچ لو کہ سیکولرازم کے پس پشت تصور خدا، انسان اور رسول کیا ہے۔ کیا واقعی سیکولرازم ان معاملات میں وہی رائے رکھتی ہے جو اسلام رکھتا ہے؟ اگر نہیں اور ہرگز نہیں تو پھر سیکولرازم اور اسلام کے مشترکات بتا کر مسلمان کو اس دھوکے میں نہ ڈالا جائے کہ "تم مسلمان ہوتے ہوئے بھی سیکولر ہوسکتے ہو"۔ یہ اتنی ہی لغو بات ہے جتنی یہ کہ "تم مسلمان ہوتے ہوئے عیسائی بھی ہوسکتے ہو"۔

##############################
https://web.facebook.com/zahid.mughal.5895/posts/2480894878670572
سردیوں کے موسم میں متعدد اقسام کے شہد استعمال کے لئے خریدنے کی عادت ہے۔ اگرچہ مجھے لینگنیز کا Acacia شہد بہت پسند ہے لیکن اس سال ارادہ کیا ہے کہ امپورٹڈ کے بجائے صرف مقامی شہد خریدنا ہے اور اس کا آغاز "مکتب شہد" نامی برانڈ کی ان دو بوتلوں کی خریداری سے کیا (دھیان رہے کہ یہ "گنڈا پوری برانڈ" شہد نہیں)۔ فیس بک پر بہت سے لوگ شہد کا کاروبار کرتے ہیں، ان میں سے ایک صاحب (عدنان خان نیازی) کی پوسٹ دیکھی تو سوچا ان سے شہد منگوانے کا تجربہ کیا جائے اور ان کے بیان کردہ متعدد اقسام کے شہد میں سے دو الگ قسموں کا شہد منگوایا اور دونوں کو معیاری اور خوش ذائقہ پایا۔ ان کی ڈیلیوری سروس بھی سبق رفتار ہے، آرڈر سے اگلے روز شہد ڈیلور ہوگیا اور پیکنگ بھی معیاری تھی۔ جو حضرات معیاری شہد خریدنا چاہتے ہوں فیس بک پر اور درج ذیل نمبر پر ان سے رابطہ کرسکتے ہیں۔  ان کی کمپنی کی مشہوری کے ساتھ ساتھ ان کے لئے ایک مشورہ بھی ہے کہ کمپنی کی برانڈنگ کے لئے بوتل پر لگے ہوئے سٹیکر پر دو چیزوں کا خیال کریں: ایک یہ کہ ہر بوتل ہر ایک ہی جیسا سٹیکر نظر آنا چاہئے، چنانچہ  ان دونوں بوتلوں پر دو الگ تفصیلات کے سٹیکرز لگے ہوئے ہیں، اسے سٹینڈرڈائز کریں۔ دوسرا یہ کہ شہد کی قسم کو سٹیکر پر لکھنے کا اہتمام کریں۔ ایک سٹیکر پر لکھا ہے "چھوٹی مکھی بیری کا شہد" جبکہ دوسرے پر کچھ نہیں لکھا ما سوائے "مکمل خالص"۔ لازم ہے کہ اس پر بھی قسم کا تعین کرکے اس کا نام لکھا جائے، نام میسر نہ ہو تو بھلے سے اپنی طرف سے اچھا سا نام بنا لیں لیکن اس اعتبار سے بھی اسے سٹینڈرڈائز کیجئے۔ نیز "مکمل خالص" سے یہ عندیہ ملتا ہے گویا دیگر شہد "غیر مکمل خالص" ہیں۔  عدنان خان 03436883510

##############################
https://web.facebook.com/zahid.mughal.5895/posts/2482953885131338
ٹالرنس مشتاق بھائی نے کیرن آرم سٹرانگ کی اس رائے پر تجزیاتی پوسٹ لگائی ہے کہ کیا مشرکانہ مذاھب واقعی توحیدی مذاھب کے مقابلے میں زیادہ ٹالرنٹ ہوتے ہیں؟ اس ضمن میں مزید عرض ہے کہ ہر فکری فریم ورک صحیح و غلط کو جانچنے کے لئے کچھ معیارات و اقدار متعین کرتا ہے۔ سیکولر فریم ورک نے اس ضمن میں ایک معیار "ٹالرنس" (برداشت) کے فکری شوشے کے نام پر چھوڑ رکھا ہے (شوشا اس لئے کہا کیونکہ سیکولرازم بذات خود بے انتہا ان ٹالرنٹ نظریہ ہے) جس سے مذھب کے لئے نرم گوشا رکھنے والے لوگ بھی متاثر ہوجاتے ہیں۔ اس سب گفتگو میں:  - "ٹالرنس کا معنی کیا ہے اور کیا نہیں" یہ متعین کئے بغیر ہی لوگ یہ فیصلے کرتے ہیں کہ کونسا نظریہ زیادہ ٹالرنٹ (وسعت نظری کا حامل) ہے اور کونسا کم۔  - یہ فرض کرلیا جاتا ہے گویا ٹالرنس سب اقدار سے بڑی و اہم تر قدر ہے نیز "زیادہ ٹالرنٹ" کا مطلب "زیادہ درست" ہونا ہے جو ظاہر ہے غلط مفروضات ہیں۔ علم و سچائی میں عدم برداشت جہالت و جھوٹ سے زیادہ ہوتی ہے۔ بطور مثال آپ دیکھ لیں کہ وہ لوگ جو خود کو authentic ڈاکٹر کہتے ہیں وہ جعلی ڈاکٹروں کو بالکل برداشت نہیں کرتے جبکہ جعلی ڈاکٹر ایک دوسرے کو بڑی تعداد میں برداشت کرتے ہیں اور اصلی والوں کو بھی کام کرنے سے نہیں روکتے (جب تک وہ ان کے پیٹ پر لات نہ ماریں)۔ تو "وسعت برداشت" کے اس اصول سے معلوم ہوا کہ جعلی ڈاکٹر اصلی ڈاکٹر سے اچھے ہوتے ہیں! شریعت کو جانچنے کے لئے شرع سے ماوراء اقدار کا استعمال  خطرناک طریقہ ہے۔ چنانچہ جس طرح کوئی ماورائے شرع تصورعدل و فطرت شریعت کو جانچنے کا پیمانہ نہیں اسی طرح ٹالرنس بھی کوئی ایسا پیمانہ نہیں۔

##############################
https://web.facebook.com/zahid.mughal.5895/posts/2482886508471409
"ایجنٹ" کا معنی  ایجنٹ کا معنی یہ ہے کہ ایک شخص کسی کی جگہ اس کی منشا کے مطابق کام کرے۔ ایجنسی نمائندگی کا ایک طریقہ ہے۔ ایجنٹ کئی طرح کا ہوتا ہے: قانونی و غیر قانونی، شعوری و غیر شعوری، معاھدے کے تحت اور بغیر معاھدے سے، کسی کی طرف سے مقرر کردہ اور خود سے۔ ایجنٹ ہونے میں لازما کوئی اخلاقی قباحت بھی نہیں ہوا کرتی، یہ بھی ممکن ہے کہ ایک شخص کسی وجہ سے کسی کو کسی کا ایجنٹ سمجھے مگر دوسرا شخص اس کی کوئی الگ توجیہہ رکھتا ہو۔ چند مثالوں پر غور کرنے سے بات سمجھ آجائے گی:  - دنیا بھر میں ملکوں کے متعین کردہ سفراء ان ملکوں کے ایجنٹ ہوتے ہیں - جب آپ کسی پراپرٹی ڈیلر کو اپنی پراپرٹی بیچنے کے لئے حوالے کرتے یا کسی کو عدالت میں اپنا وکیل مقرر کرتے ہیں تو وہ آپ کے ایجنٹ ہوتے ہیں  - ایک شخص کسی دوسرے شخص کے ساتھ فکری ہم آھنگی کی بنا پر وہ بات کہتا اور عمل کرتا ہے جو اس دوسرے شخص کی منشا کے مطابق ہو، اس صورت میں بھی پہلے شخص کو دوسرے کا ایجنٹ کہا جاتا ہے۔ سرسید احمد خان کو اسی معنی میں انگریزوں کا ایجنٹ کہتے ہیں یا المورد والوں کو سیکولر طبقے کا ایجنٹ کہا جاتا ہے۔ یہ بات فکر و نتائج کی مماثلتوں کی بنا پر ایک تجزیاتی دعوی ہوتا ہے جس میں دو لوگوں کا اختلاف ہوسکتا ہے، چنانچہ ایک شخص کے نزدیک کسی وجہ سے کوئی کسی کا ایجنٹ ہوسکتا ہے اور دوسرے کے نزدیک نہیں بھی ہوسکتا  - ایک شخص کسی خفیہ مشن کے تحت دھوکہ دھی کے ذریعے کسی کے مفاد میں کام کرتا ہے۔ اس کی مثال (خبروں کے مطابق) پولیو کے قطرے پلانے والی اس ٹیم کی ہے جس نے امریکہ کے لئے اسامہ بن لادن کی مخبری کی تھی نوٹ: اس پوسٹ کا "یہودی ایجنٹ" کی بات سے تعلق نہیں

##############################
https://web.facebook.com/zahid.mughal.5895/posts/2484878898272170
لباس کے مسئلے پر شریعت کی رو سے بات کرتے ہوئے طالب علم نے سوال کیا کہ "شریعت کیا ہے اس میں تو اختلاف ہے نیز یہ کہ یہ تو انسانوں کی بات ہے"۔ طالب علم کو سمجھایا کہ احکامات کے درجات ہیں، یہ بات درست ہے کہ خدا کی شریعت کو انسان ہی سمجھتے ہیں لیکن یہ کسی طرح نہیں مانا جاسکتا کہ ایک بات جسے امت میں صحابہ کے دور سے پورے تسلسل کے ساتھ خدا و رسول کا حکم سمجھا گیا ہو وہ سرے سے خدا کا حکم ہی نہ ہو، اگر ایسا ہی ہے تو پھر خدا کا اپنا رسولﷺ بھیجنے اور کتاب نازل کرنے کا کیا فائدہ؟ کیا خدا آسمان سے بولے گا کہ یہ میرا حکم ہے؟ ظاہر ہے یہ انسانوں ہی نے سمجھنا ہے۔ دوسری بات یہ کہ اولا تو ہر معاملے میں اختلاف نہیں اور ثانیا یہ کہ اختلاف ہونے سے یہ لازم نہیں آتا کہ اب اس معاملے پر شرع کی روشنی میں عمل ممکن نہیں۔  اس سوال و جواب کے کچھ دیر بعد بات یورپ و امریکہ میں ایسی مثالوں کی طرف چل نکلی جہاں ریاستیں کسی ایک یا دوسری بنیاد پر افراد کے "ذاتی سمجھنے جانے والے معاملات" میں مداخلت کرتی ہیں جن کی مثالیں حجاب پر پابندی ہے۔ اس پر وہی طالب علم معترض ہوا کہ سر یہ لبرل ازم کے خلاف ہے۔ میں نے پوچھا کہ یہ عمل لبرل ازم کے خلاف ہے یا نہیں اس کا فیصلہ کون کرے گا؟ طالب علم کی دلچسپی کو مد نظر رکھتے ہوئے میں نے امریکہ کی مثال دی جہاں نائن الیون کے بعد امریکی ریاست نے لوگوں کے ٹیلی فون ریکارڈ کرنا شروع کردئیے یہاں تک کہ کون شخص لائبریری سے کونسی کتاب اشو کرواتا ہے یہ معلومات بھی نوٹ کرنا شروع کردیں۔ طالب علم نے پھر کہا کہ سر یہ لبرل ازم کے خلاف ہے۔ میں پھر پوچھا کہ لبرل ازم کیا ہے اور کیا نہیں، اس کا فیصلہ آپ کریں گے، فرانس کی ریاست کرے گی یا امریکہ کی ریاست؟ کیا لبرل ازم کا قرآن و سنت جیسا کوئی ایسا "مستند ٹیکسٹ" موجود ہے جسے اصولا سب لبرل اپنے لئے بائنڈنگ سمجھتے ہوں کہ یہ ٹیکسٹ لبرل ازم کو جانچنے کے لئے معیار ہے؟ دیکھئے اسلام کا تو بہرحال ایک ایسا ٹیکسٹ ہے، کیا لبرل ازم کا بھی کوئی ایسا ٹیکسٹ ہے؟ اگر یہاں ایسا کوئی ٹیکسٹ بھی نہیں ہے تو پھر یہ فیصلہ کیسے کریں گے کہ جو آپ کہہ رہے ہیں وہی لبرل ازم ہے؟ اور آپ یا کوئی دوسرا شخص جو بھی کہے گا کیا وہ ایک انسان کی رائے نہیں ہوگی؟ تو جس کا کوئی معیاری ٹیکسٹ تک نہیں اسے آپ کس بنیاد پر متعین و معلوم مان رہے ہیں؟  طالب علم سوال کے مسائل سے بچنے کے لئے بولا کہ "دیکھیں سر چیزوں کو سادہ رکھنا چاہئے، عملی دنیا میں ایسی پیچیدگیاں مسائل پیدا کرتی ہیں"۔ میں نے عرض کی کہ یہ خوب رہی کہ جب بات اسلام کی ہو تو "اختلاف ہے" اور "معیار کیا ہے" کے نظری پیمانے خوب اچھی طرح کس لئے جائیں لیکن جب یہی باتیں لبرل ازم کے آگے آجائیں تو اپنے ہی پیمانوں کو ڈھیل دے کر "عملیت" اور "سادگی" کا سبق سنانا شروع کردیا جائے۔ اگر اصولوں کے فہم میں اختلاف شریعت کو ناقابل عمل بنا دیتا ہے تو لبرل ازم کو کیوں نہیں؟ آخر لبرل ازم کے پاس وہ کونسا پیمانہ جس کی رو سے یہ طے کیا جاسکے کہ لبرل ازم کی "اصلی والی تشریح" کونسی ہے؟

##############################
https://web.facebook.com/zahid.mughal.5895/posts/2484387411654652
کشمیری لال مرچ پاؤڈر درکار ہے۔ اسلام آباد کے تقریبا سب بڑے سٹورز اور پنسار سینٹرز سے چیک کرلیا ہے مگر کہیں دسیتاب نہیں۔ کوئی بھائی جو کشمیر آتے جاتے ہوں، وہاں سے منگوا کر دے سکتے ہیں؟

##############################
https://web.facebook.com/zahid.mughal.5895/posts/2486019464824780
کیا حجاب پر پابندی لبرل اصولوں کی خلاف ورزی ہے؟ (پچھلی پوسٹ کے ساتھ پیوست) دوستوں کا خیال ہے کہ شاید لبرل ازم کسی بہت "پکے" اور "واضح" قسم کے ایسے اصولوں کا نام ہے جن میں اختلاف گویا نہ ہونے کے برابر ہوتا ہے جبکہ حقیقت اس کے برعکس ہے۔ لبرل اصول آزادی و مساوات اور انکی باہمی نسبتوں کے اندر اس قدر علمی گنجائشیں (gaps) ہیں کہ ان کے نام پر کسی بھی عمل کو جائز و ناجائز بتایا جاسکتا ہے۔ بطور مثال یورپ کے بعض ملکوں میں حجاب پر پابندی کی مثال لے لیجئے۔  لبرل اصولوں کی رو سے ریاست کو یہ حق ہے وہ ان معاملات میں مداخلت کرے جن سے ایک فرد کے کسی عمل سے دوسرے شخص پر کوئی منفی (یا مثبت) اثرات مرتب ہوتے ہوں، اس اصول کو externality کہتے ہیں (اس کی ایک مثال پبلک مقامات پر سگریٹ نوشی پر پابندی ہے کہ اس سے دوسرے کی صحت متاثر ہوتی ہے)۔ لیکن "منفی" (و مثبت) سے مراد کیا ہے اور کیا نہیں (یعنی ان کے تحت کونسے امور و مفادات کو روا رکھنا ہے اور کونسے نہیں) اس ضمن میں تشریحات و اختلاف کی بڑی گنجائش موجود ہے۔ حجاب (یا بالکل ننگے گھومنے پر پابندی) کا مسئلہ اس تعبیری اختلاف کی ایک مثال ہے۔ جن لوگوں کے خیال میں اس پر پابندی ہونی چاہئے ان کی دلیل یہی ہے کہ اس عمل سے ان کے معاشرے کی مجموعی روایت پر برے اثرات پڑتے ہیں لہذا فرد کے اس حق انتخاب پر پابندی لگانا جائز ہے۔ اس کے برعکس جن لوگوں کی رائے میں یہ پابندی غلط ہے ان کی رائے میں "معاشرے کی مجموعی روایت" کوئی ایسی چیز نہیں جس کی بنیاد پر فرد کی آزادی سلب کرلی جائے۔ دلچسپ بات یہ ہے کہ حجاپ پر پابندی کو غلط کہنے والوں کی ایک اکثریت "بالکل ننگا گھومنے" کو اسی بنا پر ناجائز کہتی ہے جس بنا پر حجاب پہننے کو ناجائز کہنے والے اپنی دلیل دیتے ہیں (یعنی دوسروں/معاشرے پر غلط اثرات)۔ چنانچہ وہ لوگ جو ھمارے یہاں بھی لباس کے معاملے پر اس بنا پر ریاستی مداخلت کو غلط کہتے ہوئے نظر آئیں گے کہ "یہ فرد کی آزادی میں مداخلت ہے" ان کی عظیم ترین اکثریت اگلی ہی سطر میں "ڈیسنٹ لباس" کا جواز پیش کرتی نظر آئے گی (لیکن ڈیسنٹ کا معیار کیا ہے اور کیا نہیں یہ خود انہیں بھی پتہ نہیں ہوتا اور درحقیقت اس کے نام پر وہ اپنی اپنی ترجیحات کو منوانے کی کوشش کررہے ہوتے ہیں، اسی طرح کیا لبرل ازم "ڈیسنسی" کا کوئی واضح معیار بتاتا ہے؟)  لبرل اصولوں کی رو سے فرد کی آزادی کو سلب کرنے کی ایک اور بنیاد internality بھی ہے، یعنی فرد بسا اوقات اپنے مفاد کو پہچان نہ پانے کی وجہ سے غلط انتخاب کرتا ہے جس کا نقصان خود اسی کی ذات کو ہوتا ہے، لہذا ایسی صورت میں ریاست کے لئے جائز ہوتا ہے کہ وہ فرد کو ایسے اعمال کرنے سے روک دے یا کسی خاص "اچھے عمل" پر مجبور کردے (یہ مقام غامدی صاحب کے لئے بھی قابل غور ہے جو لبرل سیکولر اصولوں سے متاثر ہوکر کہتے ہیں 'لوگوں کو نیک بنانا ریاست کا مقصد نہیں ہوتا' جبکہ خود لبرل اصولوں کی رو سے بھی ریاست لوگوں کو کسی نیک کام پر مجبور کرسکتی ہے)۔ اس کی مثال گاڑی چلاتے ہوئے سیٹ بیلٹ باندھنے یا موٹر سائیکل چلاتے ہوئے ھیلمٹ پہننے کا اصول ہے (اسی کی ایک مثال "جبری تعلیم" کا نفاذ بھی ہے جسےexternality کے تحت بھی دیکھا جاسکتا ہے)۔ چنانچہ وہ امور جن کے لئے ریاست فرد کی آزادی میں خود فرد کی بھلائی کے نام پر مداخلت کرے انہیں "میرٹ گڈز" (Merit Goods) مہیا کرنا کہتے ہیں۔ تو سوال پیدا ہوتا ہے کہ کیا لباس بھی میرٹ گڈز میں شامل ہے یا نہیں؟ کیا یہ ممکن نہیں کہ فرد اس معاملے میں بھی "خود اس کے لئے کیا اچھا ہے" پہچاننے میں ناکام ہوجائے؟ تو اسی تناظر میں سوال پیدا ہوتا ہے کہ کہیں ایسا تو نہیں کہ حجاب پہننا یورپی خاتون کے اپنے حق میں ہی نہ ہو کہ وہ "انجانے میں" خود کو ایک ایسی شناخت کا مظہر بنارہی ہے جو عورت پر "استبداد" کی علامت ہے؟ آخر وہ کونسا قطعی لبرل اصول ہے جس کی رو سے اس بنا پر حجاب پہننے پر پابندی نہیں لگائی جاسکتی؟ ان گزارشات کا مقصد یہ دکھانا ہے کہ "حجاب پر پابندی لبرل اصولوں کے خلاف ہے" یہ ایک سویپنگ سٹیٹمنٹ ہے، لبرل ازم کے اندر اتنی گنجائش موجود ہے کہ اس پالیسی کے لئے جواز خود اس کے اندر سے وضع کرلیا جائے۔ ہمارے یہاں کے دیسی لبرلز لبرل ازم کے بارے میں خود لبرل تھیورسٹس سے زیادہ "خوش گمانیاں" رکھتے ہیں۔  تو اب سوال یہ ہے کہ حجاب پر پابندی لگانے اور نہ لگانے دونوں میں سے کونسی بات لبرل ازم ہے؟ اس سوال کا جو بھی جواب ہے وہ درست کیوں کر ہے؟ یہ کون طے کرے گا کہ اس معاملے میں "حقیقی لبرل ازم" کیا ہے؟

##############################
https://web.facebook.com/zahid.mughal.5895/posts/2488792234547503
قرض قرض قرض خان صاحب ملک کے اندر اور اس سے باہر جہاں جاتے ہیں یہی کہتے ہیں کہ پچھلے دس سال میں پاکستان پر بے تحاشا قرض چڑھ گیا، پچھلے حکمران قرض کا یہ مال لوٹ کر کھا گئے اور پتہ نہیں کیا کچھ۔ ذرا درج ذیل اعداد و شمار پر غور کیجئے: - پی پی پی دور میں اندرونی قرض کا اضافہ  قرض بمطابق جون 2009: 3860 بلین روپے قرض بمطابق مارچ 2013: 8880 بلین روپے مجموعی اضافہ: 4940 بلین روپے - ن لیگ دور میں اندرونی قرض کا اضافہ  قرض بمطابق جولائی 2013: 9540 بلین روپے قرض بمطابق اپریل 2018: 16210 بلین روپے مجموعی اضافہ: 6670 بلین روپے - پی ٹی آئی دور میں ایک سال کے دوران اندرونی قرض کا اضافہ  قرض بمطابق اگست 2018: 16790 بلین روپے قرض بمطابق جولائی 2019: 22010 بلین روپے مجموعی اضافہ: 5220 بلین روپے (جی ہاں "صرف ایک سال میں" ہونے والا اضافہ) نوٹ: خان صاحب کے دور میں ملک پر "اچھا والا قرض" چڑھ رہا ہے۔ ------------------- سورس: سٹیٹ بینک آف پاکستان

##############################
https://web.facebook.com/zahid.mughal.5895/posts/2488304011262992
کنٹینر تو پھر حکومت ہی کی طرف سے ہوگا نا؟

##############################
https://web.facebook.com/zahid.mughal.5895/posts/2490647497695310
ماؤنٹین ویز (Mountainways) ان شاء اللہ جلد "عمرہ پیکیج" کا اعلان کرے گی۔

##############################
https://web.facebook.com/zahid.mughal.5895/posts/2490589091034484
انڈے کا حلوہ اسلام آباد میں پنکھے بند ہوچکے ہیں اور مری و گلیات میں پہلی برف بھی پڑچکی ہے۔ مطلب یہ کہ ہمارے یہاں سردی کی آمد آمد ہے، سو موسم سرما کی پہلی ڈش آج بنالی ہے جو لذیذ ہونے کے ساتھ ساتھ غذائیت بخش بھی ہے۔ ترکیب آسان و جلدی تیار ہونے والی ہے:  - آدھا کپ دیسی گھی کو ہلکی آنچ پر پگھلا لیں، اس میں ایک کپ خشک دودھ شامل کریں اور چمچ ہلاتے ہوئے ہلکی آنچ پر پانچ چھ منٹ بھون کر ذرا براؤن کرلیں (چمچ نہ ہلایا تو خشک دودھ جلد ہی پیندے کے ساتھ چپک کر کالا ہونے لگے گا)۔ کتنا بھوننا ہے اس کا انحصار اس پر ہے کہ آپ حلوے کو کتنا براؤن کرنا چاہتے ہیں۔  - ایک کپ دودھ میں پونا کپ (یا حسب ذائقہ) چینی اور پانچ سے چھ انڈے ڈال کر سب کو اچھی طرح پھینٹ لیں۔ اس آمیزے کو بھنے ہوئے خشک دودھ میں شامل کرکے تیزی کے ساتھ چمچ ہلا کر سب کچھ اچھی طرح مکس کرلیں۔ اب تیز آنچ پر اسے پکائیں، مسلسل چمچ ہلاتے رہیں ورنہ حلوے میں گھٹلیاں/پھٹکیاں بن جائیں گی (جو کچھ سامان کڑاہی یا دیگچے کی سائیڈوں پر لگ رہا ہو اسے بھی چمچ کی مدد سے آمیزے کے اندر ملاتے رہیں تاکہ وہ ضائع نہ ہو)۔ تقریبا پانچ سات منٹ میں یہ آمیزہ خشک ہوکر، یعنی بھن کر، دانے دار حلوے کی صورت اختیار کرلے گا (چاہیں تو آخری چند منٹوں میں حلوے میں سو گرام کھویا بھی شامل کرسکتے ہیں، اس سے حلوہ لذیذ تو ہوجاتا ہے لیکن بوجھل بھی ہوجاتا ہے، مجھے اس کے بغیر ہی پسند ہے)۔  نوٹ بعنوان حلوہ پک چکنے کی آفاقی نشانی: حلوہ تیار ہوچکنے کی نشانی یہ ہوتی ہے کہ چمچ ہلانے پر متعلقہ شے برتن کی سائیڈوں پر گول صورت میں جڑ کر سائیڈیں چھوڑنا شروع کردیتی ہے، چاہے آپ کسی بھی شے کا حلوہ بنا رہے ہوں۔

##############################
https://web.facebook.com/zahid.mughal.5895/posts/2522949424465117
31 اکتوبر کو رائیونڈ میں سالانہ اجتماع ہے۔ مولانا نے آزادی مارچ کی تاریخ ایویں نہیں بدلی تھی۔

##############################
https://web.facebook.com/zahid.mughal.5895/posts/2522924054467654
شعیب اختر کے ویڈیو کلپ کو لے کر شور ہے کہ اس نے کراچی کے کھلاڑیوں پر کوئی منفی تبصرہ کیا ہے۔ کیا واقعی اس نے ایسا کوئی تبصرہ کیا ہے یا نہیں، مجھے اس سے فی الوقت کوئی غرض نہیں۔ میرا ماننا یہ ہے کہ شعیب اختر ایک ضرورت سے زیادہ اوور ریٹڈ کھلاڑی ہے، اس معاملے میں اس کا تعلق شاھد آفریدی کے قبیلے سے ہے۔ موصوف کا اکثر و بیشتر کیرئیر غل غپاڑہ کرکے کنٹروورسیز کا شکار رہنے اور باقی ماندہ ان فٹ رہنے سے عبارت ہے۔ شعیب اختر کا اگر کسی باؤلر سے موازنہ کرنا ہو تو وقار یونس سے کرنا چاہئے جو اس ہی کی طرح جارحانہ اور تیز رفتار باؤلنگ کیا کرتے تھے۔ ذرا موصوف کا حال ملاحظہ فرمائیں:  وقار یونس - کل ٹیسٹ کیرئیر دورانیہ: 14 سال - ٹیسٹ میچز: 87 - اننگز جن میں باؤلنگ کرائی: 154 - وکٹس: 373 - وکٹ فی میچ: 4.29 - بالز پھینکیں: 16224 شعیب اختر - کل ٹیسٹ کیرئیر دورانیہ: 10 سال - ٹیسٹ میچز: 46 - اننگز جن میں باؤلنگ کرائی: 82 - وکٹس: 178 - وکٹ فی میچ: 3.87 - بالز پھینکیں: 8143 ٹیسٹ کرکٹ میں فی میچ چار سے کم وکٹ اوسط ہونا کوئی بہت اچھی پرفارمنس کا اظہار نہیں ہوتا۔ موصوف نے 10 سال میں صرف 46 میچز اسی لئے کھیلے کیونکہ یہ اکثر و بیشتر ان فٹ رہا کرتے تھے۔ شعیب اختر کی یہی پتلی حالت ون ڈے میچز میں بھی ہے:  وقار یونس - کل ون ڈے کیرئیر دورانیہ: 14 سال - میچز: 262 - وکٹس: 416 - بالز پھینکیں: 12698 شعیب اختر - کل ون ڈے کیرئیر دورانیہ: 13 سال - میچز: 163 - وکٹس: 247 - بالز پھینکیں: 7764 یعنی وقار یونس نے تقریبا برابر عرصے میں شعیب اختر سے 100 ون ڈے زیادہ کھیلے۔ مجموعی طور پر شعیب اختر نے اوسطا ایک سال میں 4.6 ٹیسٹ میچ کھیلا جبکہ وقار یونس نے 6.2، شعیب نے اوسطا ہر سال 17 جبکہ وقار یونس نے 25 ون ڈے کھیلے، شعیب نے مجموعی طور پر ہر سال اوسطا 36.8 جبکہ وقار یونس نے 56.4 وکٹس حاصل کیں، ون ڈے میچز میں شعیب نے اوسطا ہر 16.2میچ کے بعد 4 یا اس سے زیادہ وکٹ لیں جبکہ وقار یونس نے ہر 9.6 میچ کے بعد۔ الغرض کرکٹنگ سنس کے ہیمانوں پر جانچنے کے بعد آپ یہ مانے بغیر نہ رہ سکیں گے کہ شعیب اختر بونگا تھا جس کو اس کی اوقات سے زیادہ شہرت دی گئی، آفریدی کی طرح۔ اسے سنجیدہ نہ لیں۔

##############################
https://web.facebook.com/zahid.mughal.5895/posts/2528192850607441
ساھیوال واقعے میں دھشت گردی کرنے والے خفیہ سیکیورٹی ایجنسی کے اہلکاروں کو بری کردیا گیا، اور حیلے بہانے وہی گھسے پٹے کہ عینی گواہوں نے قاتلوں کو پہچانا نہیں۔ جس ملک کی ایجنسیاں منتخب وزیر اعظم کو موت کے منہ میں پہنچا دیتی ہیں وہاں عام آدمی بھلا ان کے سامنے کیا زبان کھولے گا۔ اور وہ خان صاحب قطر سے لوٹ آئے ہوں تو انہیں اس کی خبر پہنچا دی جائے۔

##############################
https://web.facebook.com/zahid.mughal.5895/posts/2528003483959711
جناب عمران احسن نیازی صاحب کی کتاب "تھیوریز آف اسلامک لاء" پر ایک نظر (4) پچھلی پوسٹ میں احناف کے طریقہ کار کا خلاصہ پیش کیا گیا۔ اب دوسرے طرز استدلال پر گفتگو کی جاتی ہے۔  2)  لٹرلسٹ میتھاڈولوجی (نصوص کی لسانی تشریحات کا طریقہ)  نیازی صاحب کی رائے میں اس طرز استدلال کے بانی امام شافعی ہیں اور جن سے آگے یہ ظاہری و حنبلی سلاسل تک چلتا ہے۔ اس طریقہ کار کو سمجھنے کے لئے یہ بات ذھن نشین رکھنا چاہئے کہ امام شافعی کے دور تک دو مسائل سامنے آچکے تھے: ایک طرف وضع حدیث  کا فتنہ بہت آگے جاچکا تھا اور دوسری طرف انکار حدیث کا فتنہ بھی سر اٹھا چکا تھا۔ امام شافعی نے اپنے طریقہ کار میں ان مسائل کے حل کا سامان بھی مہیا کیا ۔ چنانچہ ان کے طریقہ استدلال کا خلاصہ کچھ یوں بیان کیا جاسکتا ہے:  -  نصوص قرآنیہ کی تشریح احادیث کی روشنی میں، یعنی ایک نص کو دوسری کے ساتھ افقی سطح پر (horizontally) ملا کر پڑھنا اور اس طرح متعدد نصوص کو ایک ساتھ پڑھ کر ان سے مسائل اخذ کرنا۔ اس کے برعکس احناف نصوص کی عمودی (vertical) تقسیم و تجزیہ کیا کرتے تھے کہ فلاں نص اصول ہے، فلاں اس کا ضمنی اصول، فلاں اس سے استثناء ہے اور فلاں کی  تاویل یا تنسیخ ہوگی۔ امام شافعی نے نصوص کو افقی سطح پر جوڑ کر ان سے مسائل اخذ کرنے کا طریقہ اپنایا۔ ممکن ہے اس کے پس پشت احناف پر جو "اہل الرائے" ہونے کا الزام تھا اس میتھاڈولوجی کا متبادل فراہم کرنا مقصود ہو کہ ایسا طریقہ اپنایا جائے جس کے ذریعے زیادہ سے زیادہ نصوص کو اخذ مسائل میں اس طرح یکجا کیا جاسکے کہ انکار سنت کا معاملہ بھی نہ ہو اور سنت کی حجیت بھی  بھرپور طرح سے سامنے آئے ۔ چنانچہ اسی تناظر میں امام شافعی "قرآن کی تشریح سنت (بشمول خبر واحد) سے" کے اصول پر بہت زور دیتے ہیں  - احناف کے طریقہ کار اور نتائج کو تبدیل کرنے کے لیے لازم تھا کہ امام شافعی "عام کی قطعیت" کے اصول کو چیلنج کریں۔ ان کی رائے میں عام کی دلالت قطعی نہیں بلکہ ظنی ہوتی ہے، یوں وہ نصوص قرآنیہ کی تشریح کے لئے خبر واحد سے "مساوی سطح"  پر استدلال کا راستہ کھولتے ہیں۔  - احناف کے طریقہ کار میں "عام کی دلالت قطعی" کے مفروضے کے سبب اصول  دین وضع حدیث کے فتنے سے محفوظ رہتے ہیں کیونکہ اس طریقہ کار میں اخبار احاد کو اصول عامہ کی روشنی میں (یعنی درایتا) جانچ لیا جاتا ہے (گویا یہاں سند کے علاوہ بھی ایک داخلی چیک موجود تھا)۔ امام شافعی چونکہ ایسے عام اصولوں کی قطعیت کے قائل نہیں لہذا ان کی میتھاڈولوجی میں سند حدیث کی جانچ پڑت کی اہمیت بہت زیادہ بڑھ جاتی ہے کیونکہ اس میتھاڈولوجی میں کسی ضعیف یا موضوع حدیث کا در آنا پورے سٹرکچر ہی کے لئے مسائل کا باعث بن سکتا تھا۔ چنانچہ حنفی میتھاڈولوجی میں جہاں روایت کی درایتی جانچ پڑت پر زیادہ زور تھا، امام شافعی اور ان کے طریقہ کار کی اتباع کرنے والے دیگر مکاتب فکر نے "سند حدیث " پر بہت زیادہ زور دیا۔  - احناف بذریعہ غورو فکر اخذ کردہ اصول عامہ کی قطعیت میں اضافے کے لئے قول صحابی اور اجماع (بشمول سکوتی) کو حجت مانتے ہیں، امام شافعی چونکہ قرآن کی تشریح میں سنت کی اولیت کے قائل ہیں لہذا سنت سے کسی تضاد کی صورت میں وہ قول صحابی یا اجماع کو حجت نہیں مانتے۔  - امام شافعی قیاس العلۃ کے قائل تھے یا نہیں، اس میں کلام ہے۔ ان کی اپنی کتب میں اس سے متعلق کوئی مثال نہیں ملتی، امام شافعی جس قیاس کے قائل تھے وہ یا تو قیاس المعنی  تھا (جسے احناف دلالۃ النص کہتے ہیں) اور یا پھر قیاس الشبہ۔ نیازی صاحب کے بقول شافعی میتھاڈولوجی میں قیاس العلۃ اور استحسان سے ملتے جلتے ذرائع استدلال ڈویلپ کرنے کا سہرا ان کے بعد امام جوینی و امام غزالی کے سر ہے۔ البتہ یہ بات ضرور ہے کہ امام شافعی نے قیاس العلۃ کی حجت کا انکار نہیں کیا۔  درج بالا تفصیلات سے ایک اہم بات یہ سامنے آتی ہے کہ "احناف بمقابلہ دیگر اسکولز" کی میتھاڈولوجی کا فرق بتانے کے لئے عام طور پر جو یہ کہا جاتا ہے کہ اول الذکر کے اصول فقہ کا طریقہ استقرائی (یعنی اپنے آئمہ کے فیصلوں کو مد نظر رکھ کر اصول اخذ کرنا) جبکہ موخر الذکر کا استخراجی (یعنی پہلے اصول وضع کرکے پھر مسائل اخذ کرنا) تھا، تو یہ بات ثانوی اہمیت کی حامل ہے۔ دوسری بات یہ معلوم ہوئی کہ امام شافعی نے جو اصول فقہ ڈویلپ کی وہ ہر قسم کے اصول فقہ کے لئے "ابتدائی ریفرنس پوائنٹ" نہیں تھا بلکہ یہ اس کا ایک خاص طرز فکر تھا۔  (جاری)

##############################
https://web.facebook.com/zahid.mughal.5895/posts/2530939656999427
اعلان  ماؤنٹین ویز نے Executive Umrah پیکیجز کے جن ریٹس کا اعلان کیا ہے وہ تعارفی قیمتیں ہیں، 15 نومبر کے بعد کی بکنگز میں ان میں قدرے اضافہ ہوجائے گا۔ یوں سمجھئے کہ ان ہوٹلز کے یہ ریٹس کمپنی کی طرف سے پہلے مہینے میں "خصوصی ڈسکاؤنٹ آفر" ہے۔

##############################
https://web.facebook.com/zahid.mughal.5895/posts/2529970467096346
خطیب بغدادی اپنی کتاب "تاریخ بغدادی" میں امام شافعی رح کا یہ قول نقل کرتے ہیں:  "میں امام ابوحنیفہ سے برکت حاصل کرنے کے لئے روزانہ ان کی قبر پر جاتا ہوں اور جب کبھی مجھے کوئی ضرورت لاحق ہوتی ہے میں دو رکعتیں پڑھ کر ان کی قبر پر حاضر ہوتا ہوں اور وہاں اللہ سے اپنی حاجت کا سوال کرتا ہوں، اللہ تعالی میری حاجت جلد پوری فرمادیتے ہیں" بحوالہ مولانا مفتی محمد تقی عثمانی صاحب، کتاب جہاں دیدہ (ص 43)  نوٹ: مفتی صاحب نے یہ حوالہ بغرض تنقید نہیں بلکہ امام ابوحنیفہ کے فضائل بیان کرنے کے لئے لکھا ہے۔ مفتی صاحب نے امام شافعی کا یہ قول اس تناظر میں لکھا ہے "امام ابوحنیفہ کا مزار ہمیشہ مرجع خاص و عام رہا"

##############################
https://web.facebook.com/zahid.mughal.5895/posts/2532535870173139
میاں صاحب کی ایک دن قید کی زندگی جنرل مشرف کی سو سالہ آزاد زندگی سے بہتر ہے۔

##############################
https://web.facebook.com/zahid.mughal.5895/posts/2533069453453114
کیا خدا نے پچھلی شریعتیں حالات تبدیل ہوجانے کے سبب منسوخ کیں؟  مجھے نہیں معلوم کہ علم الکلام و تفسیری لٹریچر میں یہ مقدمہ کتنا قدیم ہے نیز جس کسی نے اسے پیش کیا اس نے کن حدود کے ساتھ پیش کیا کہ "خدا نے پرانے انبیاء کی شریعتیں معاشرتی حالات تبدیل ہوجانے کے سبب تبدیل کیں"۔ کیا قرآن و سنت میں ایسی کوئی براہ راست نص موجود ہے جس میں نسخ شرائع کا یہ اصول و فلسفہ بیان کیا گیا ہو؟ براہ راست نص چھوڑئیے کیا قرآن و سنت میں ایسی مثالیں موجود ہیں جن سے معلوم ہو کہ خدا نے قدیم شریعت کے کسی حکم کو "معاشرتی حالات کی تبدیلی" کی وجہ سے بدل دیا ہو؟ اس کے برعکس آدھ درجن سے زیادہ مثالیں ایسی ہیں جو اس اصول سے ماسواء تبدیلی حکم پر دلالت کرتی ہیں۔ چند ایک کی طرف اشارہ کئے دیتا ہوں:  - اس امت کے لئے چربی حلال کردی گئی جبکہ بنی اسرائیل پر حرام تھی اور وجہ ان کے کرتوت کو قرار دیا گیا  - اس امت کے لئے قتل عمد میں قصاص کے علاوہ دیت کا آپشن بھی رکھا گیا اور وجہ اللہ کی رحمت اور تخفیف بتائی گئی - دو بہنوں کو ایک ساتھ نکاح میں رکھنا ناجائز کر دیا گیا اور سنت نے اس ممانعت میں مزید اضافہ بھی کیا ان میں سے کون سی مثال ایسی ہے جس سے دور دور تک یہ فلسفہ کشید کیا جاسکے کہ "خدا نے حالات بدلنے سے پرانے احکامات منسوخ کئے؟"  یہ کہنا کہ "خدا نے معاشرتی حالات بدلنے سے شریعتیں منسوخ کیں" کم از کم موجودہ دور کے تناظر میں تو یہ ایک نہایت خوفناک فلسفہ ہے جس کا مطلب اس کے سواء کچھ نہیں کہ خدا کا حکم وہی ہونا چاہئے جو معاشرہ چاھتا ہو، اب چونکہ معاشرہ بدل گیا ہے تو خدا کا حکم بدل جانا چاہئے، 1400 سال پرانا والا نہیں چل سکتا۔

##############################
https://web.facebook.com/zahid.mughal.5895/posts/2535054553254604
اکیس دن کے پیکج میں چار افراد کےلئے کیا الگ کمرے کی سہولت موجود ہوتی ہے؟

##############################
https://web.facebook.com/zahid.mughal.5895/posts/2534895146603878
"اگر میں وزیر اعظم ہوتا اور لوگ کہتے کہ استعفی دو اور 'مجھ میں غیرت ہوتی' تو میں فورا استعفی دے کر کہتا کہ الیکشن کراؤ" خان صاحب

##############################
https://web.facebook.com/zahid.mughal.5895/posts/2537225233037536
"دیکھا خادم حسین رضوی کو کیسا سبق سکھایا" ۔۔۔۔ ہی ہی ہی  یہ ایک اور جملہ ہے جو سیاسی بونوں کی زبان پر جاری ہوتا ہے کہ دیکھا مولانا خادم رضوی اور پیر افضل قادری نے "نکے کے ابا" کے خلاف بات کی تو انہیں کیسا سبق سکھایا گیا اور ساتھ ہی ان کے چہرے پر مسکراھٹ کھل جاتی ہے۔  مان لیا کہ انہیں سبق سکھا دیا، ان سے معافی بھی منگوا لی لیکن یہ بتاؤ کہ یہ دونوں حضرات اور ان کے متعبین اب اس ادارے کے بارے میں کیا رائے رکھتے ہونگے؟ آج مولانا کے ساتھیوں کو پکڑ پکڑ کر اندر کیجئے، کسی کی قومیت منسوخ کیجئے، کل کو ایک اور طبقہ آپ کے خلاف ہونے جارہا ہے۔ کبھی اس چیز پر غور کیا کہ وقت گزرنے کے ساتھ یہ ادارہ (جس کی اور عوام کے ساتھ جس کے اچھے تعلق کی ضرورت سے کسی کو بھی انکار نہیں) کس طرح ایک ایک کرکے سب کو اپنے خلاف کئے چلے جارہا ہے؟ کیا یہ روش ملکی سلامتی کے لئے اچھی چیز ہے؟ بلوچستان ناراض ہے، پختون بیلٹ میں ناراضگی ہے، سندھ خود کو غیر محفوظ سمجھتا ہے، آپ ذرا سا غور کریں تو معلوم ہوگا کہ سب کی ناراضگی کا سبب ایک ہی ادارے کے کئے گئے فیصلے ہیں۔ کل تک سارا پنجاب اسٹبلشمنٹ کا دایاں بازو سمجھا جاتا تھا، اب آدھے سے زیادہ اس کے خلاف بولنے لگا ہے۔ بنگلہ دیش سے سبق نہیں سیکھنا؟ آخر ہم اتنی قلیل المدت سوچ کیوں رکھتے ہیں؟  کیا آپ اس صورت حال سے مطمئن ہیں؟ اگر ہاں تو خادم حسین رضوی کو سبق سکھائے جانے پر ضرور قہقہہ لگائیے۔

##############################
https://web.facebook.com/zahid.mughal.5895/posts/2537005639726162
خان صاحب کا سیاسی مقام بلند تر ہے اس میں شک نہیں کہ جونیجو صاحب نے ضیاء الحق کے دور میں ماتحت رہ کر حکومت کی، یہ بھی درست ہے کہ میاں صاحب نے بھی انہی کے زیر سرپرستی سیاست کی ابتدائی منازل طے کیں، یہ بھی درست ہے کہ ایم ایم اے کے پلیٹ فارم سے مولانا فضل الرحمان صاحب نے بھی مشرف کے دور میں سیاسی لینڈ مارک حاصل کئے۔ یہ سب کچھ یقینا سچ ہے البتہ ان سب کے مقابلے میں خان صاحب کا مقام بہت بلند تر ہے۔ پوچھئے کیوں؟  وہ اس لئے کہ ان میں سے کوئی بھی ملک میں اسٹبلشمنٹ کا اقتدار لانے کے لئے براہ راست سازشوں میں ساجھے دار نہیں تھا، ہر کسی نے "پہلے سے موجود صورت حال میں" فیصلے کئے۔ اس کے برعکس خان صاحب کا خاص مقام یہ ہے کہ انہوں نے اپنے مفادات کے لئے شعوری طور پر ملک پر اسٹبلشمنٹ کا اقتدار مسلط کرنے میں کلیدی کردار ادا کیا۔ پاکستان کی سیاسی تاریخ میں یہ مقام اب تک شاید کسی سیاست دان کو حاصل نہیں ہوا۔ خان صاحب کا مقام بلند تر ہے۔

##############################
https://web.facebook.com/zahid.mughal.5895/posts/2539127302847329
بانی و متاثرین المورد مرزا قادیان کے بارے میں یہ عجیب و غریب تاویل دھرائے چلے جاتے ہیں کہ بعض صوفیاء، جن میں ابن عربی سرفہرست ہیں، بھی تو "غیر تشریعی نبی" آنے کے قائل تھے، تو اگر ان کے کلام کی تاویل کرتے ہو تو مرزا کے کلام کی بھی تاویل کرلو۔ دیگر معاملوں میں ہمارے یہ ھوشیار دوست نجانے اس معاملے میں کیوں بھولے بننے کی کوشش کرتے ہیں۔ ابن عربی کے جس کلام کی طرف یہ اشارہ کرتے ہیں وہ کلام ان میں سے 99 اعشاریہ 99 فیصد میں سے کسی نے کبھی پڑھا ہی نہیں، بس صرف سن رکھا ہے کہ ابن عربی کے یہاں "غیر تشریعی نبوت" کی اصطلاح ملتی ہے لیکن اس سے مراد وہ کیا لیتے ہیں انہیں خبر نہیں۔ فی الوقت اس کلام کے معنی کو ایک طرف رکھئے اور یہ موٹی بات سوچئے کہ اگر ابن عربی و صوفیاء کا کلام بھی ویسا ہی ہوتا جیسا مزرا قادیان کا تھا تو تاریخ میں ابن عربی کو بھی "نبی" ماننے والوں کا کچھ سراغ ملنا چاہئے تھا، انہیں شیخ اکبر ماننے والے کچھ نہ کچھ جیالے "غیر تشریعی نبی" ضرور کہتے مل جاتے۔ یہی وہ موٹا فرق ہے جو ہمارے یہ عزیز سمجھنا نہیں چاہتے۔ قادیان کا مسئلہ ابن عربی و دیگر کی طرح نہیں، ابن عربی کو نبی کہنے اور سمجھنے والا کوئی پیدا نہیں ہوا، ابن عربی کے یہاں نہ تو اپنی اور نہ کسی اور کی "نبوت" کے حق میں دلائل ہیں، نہ ہی خود کو نبی نہ ماننے والوں کی تکفیر ہے اور نہ ہی کسی امت کی تعمیر کی دعوت۔ دوسری طرف "اپنی نبوت" کے دلائل و دعووں کا انبار ہے، اس کے منکرین پر حکم کفر کا اجراء ہے، متبادل امت کی تعمیر کی جدوجہد ہے، ان دعووں کو جوں کا توں ماننے والوں کا ایک طبقہ ہے، ایک ایسا طبقہ جس نے سر عام عدالتی کاروائی کے دوران کھڑے ہو کر مرزا کی نبوت کا اقرار اور اسے نہ ماننے والوں کے کفر کا اعلان کیا۔ ان دونوں صورت حال کو ایک دوسرے پر کیسے قیاس کرلیا جائے؟ یہ قیاس نہیں سادہ لوحی ہے جناب۔  اور پھر جن کی بات کی آپ تاویل کررہے ہیں پہلے ان سے تو پوچھ لیجئے کہ انہیں وہ قبول بھی ہے؟ قادیانیوں کی تکفیر یونہی بازار میں کھڑے ہوکر نہیں کی گئی تھی، کئی دن پر محیط عدالتی کاروائی کے بعد ہوئی تھی جس کی روداد 300 صفحات سے زائد مسودے کی صورت میں موجود ہے۔ تاویل کرنے کا بہترین موقع وہ عدالتی کاروائی تھی لیکن مدعی نے وہاں بغیر کسی لگی لپٹی اپنی بات کہی تھی۔ تاویل کا فائدہ کسی کو تب ملتا ہے جب وہ اس تاویل کو قبول بھی کرے۔ اگر کوئی شخص زبان حال سے آپ کی تاویل کو رد کئے چلے جائے تو اس کے قول و عمل کی تاویل کئے چلے جانے کو بیوقوفی کہا جاتا ہے نہ کہ علمی کاوش۔

##############################
https://web.facebook.com/zahid.mughal.5895/posts/2538802619546464
"این آر او نہیں دوں گا" ۔۔۔۔۔ کیا مطلب؟  کیا نواز شریف کو مختلف کیسز میں ملنے والی سزائیں تم نے ختم کرنی ہیں یا عدالت نے؟  - اگر عدالت نے اور وہ "واقعی آزاد" ہے تو تم کس کھاتے میں این آر او دے سکتے ہو؟ جب دے ہی نہیں سکتے تو یہ نعرہ کیوں لگاتے ہو کہ نہیں دوں گا؟ - اور اگر دے سکنے کے باوجود نہیں دو گے تو پتہ چلا کہ تم خود اقرار کررہے ہو کہ عدالت آزاد نہیں، میں "بطور نکا" ابا جی سے کہلوا کر معاف کروا تو سکتا ہوں لیکن نہیں کرواوں گا! مانا کہ آپ کو بولنے کا بڑا شوق ہے لیکن کبھی سوچ بھی تو لیا کرو!

##############################
https://web.facebook.com/zahid.mughal.5895/posts/2540840026009390
المورد والوں کی جانب سے ایک عجیب و غریب استدلال یہ لایا جاتا ہے کہ آخر یہ طے کرنے کی اتھارٹی کسے حاصل ہوگی کہ کون کافر ہے اور کون نہیں؟  بظاہر بڑا دلچسپ سوال ہے۔  لیکن دوسرے ہی سانس میں یہ حضرات کہیں گے کہ کسی کو کافر نہ کہو، ہاں "غیر مسلم" کہنا جائز ہے۔ تو جناب یہ بتائیے کہ کسی کو غیر مسلم قرار دینے کی اتھارٹی کس کے پاس ہوگی، کس اصول کے تحت اور کیوں؟ اس کا جواب سوچیں گے تو اپنے سوال کا جواب خود ہی سمجھ آجائے گا اور یا پھر سیدھا سیدھا کہیں کہ کسی کو غیر مسلم کہنا بھی جائز نہیں، اور اپنی طرف سے اس کے لئے بھی "علم غیب" کی شرط کا اضافہ کرلیجئے۔

##############################
https://web.facebook.com/zahid.mughal.5895/posts/2540294022730657
ابن عربی کے یہاں "غیر تشریعی نبوت" کا لفظ ملتا ہے صرف یہ نہ بتائیں، یہ بھی بتائیں کہ وہ نبوت کو کس مفہوم میں استعمال کرتے ہیں، اس کے بعد یہ بتائیں کہ اس میں مسئلہ کیا ہے۔ اور اگر ابن عربی کے ڈسکورس میں اس اصطلاح کا مطلب معلوم نہیں تو کسی سے پوچھ لیں، مفتی نہ بنیں۔

##############################
https://web.facebook.com/zahid.mughal.5895/posts/2541130855980307
ولایت کا درجہ نبوت سے بالاتر ھے"، "غیر تشریعی نبوت کا سلسلہ جاری ھے"۔۔۔۔۔۔۔ ابن عربی کے بعض کلامی اقوال کے معنی اور غلط فہمیاں  (طوالت کے لئے معذرت) تصوف کے بعض غالی مخالفین صوفیاء کے بیان کردہ چند کلامی عقائد و مسائل کی آڑ میں تصوف کو عظیم ترین گمراہی قرار دیتے ہیں۔ اتنا ہی نہیں بلکہ اس سے آگے بڑھ کو وہ ان کی بعض باتوں کو مرزا قادیان کے صریح کفر کے لئے بطور ڈھال استعمال کرنے کی کوشش بھی کرتے ہیں۔ تصوف کے مباحث میں ایسا ہی ایک نزاعی مسئلہ (جسے یہ حضرات بارہا جواب دئیے جانے کے باوجود اچھالتے رہتے ہیں) وہ ہے جسےشیخ  ابن عربی نے پیش کیا کہ "ولایت کا درجہ نبوت کے درجے سے بالا تر ہے"، نیز "غیر تشریعی نبوت کا سلسلہ جاری ہے"۔  ان عبارات کے مصداق کو سمجھنے کے لئے یہ سمجھنا چاہئے کہ اس مخصوص عقیدے کے بیان میں ابن عربی "ولایت و نبوت "سے کیا مراد لیتے ہیں اور ان میں کس نوعیت کا تعلق بیان کرتے ہیں۔ یہ بات سمجھ رکھئے کہ ابن عربی معمولی سطح کے آدمی نہیں، ان کا ایک اپنا مخصوص کلامی ڈسکورس ہے اور اس کے اندر جن اصطلاحات کو وہ استعمال کرتے ہیں ان کے معنی سمجھنے کے لئے اس ڈسکورس کے اندر جانے کی ضرورت ہے، نہ یہ کہ اس ڈسکورس سے باہر ان اصطلاحات کے کسی متعین یا معلوم معنی کی بنیاد پر ان پر کوئی حکم لگا دیا جائے۔ ہمارے یہ دوست ابن عربی کی عبارات کو ان کے نظام فکر سے الگ کرکے دھوکہ دینے کی کوشش کرتے ہیں۔ چنانچہ ابن عربی کہتے ہیں کہ پیغمبر (منصب نبوت) کی دو جہات یا حیثیتیں ہیں: 1) ایک وہ جسکا تعلق "بطور عارف" خدا اور اسکی اسماء و صفات میں تدبر سے ہے، اسے وہ ولایت (یا "نبوت عامہ"، اسکی تشریح آگے آرہی ہے) سے تعبیر کرتے ہیں 2) دوسرا پہلو "بطور شارع" بندوں کی اصلاح و تزکیہ اور تہذیب تمدن سے ہے، اسے وہ "نبوت" کہتے ہیں  غور کیجئے کہ ابن عربی ولایت کو نبوت کا ایک پہلو قرار دیتے ہیں، اسکا حریف و مدمقابل نہیں۔ چنانچہ دوسرے پہلو کے اعتبار سے وہ واضح طور پر ختم نبوت کے قائل ہیں ("جان لو کہ ہمارے لئے ( یعنی اس امت کے لئے ) اللہ تعالیٰ کی طرف سے صرف الہام ہے وحی نہیں ۔ وحی کا سلسلہ آنحضرت ﷺ کی وفات پر ختم ہوچکا ہے ۔ آپ سے پہلے بے شک یہ وحی کا سلسلہ موجود تھا ۔ اور ہمارے پاس کوئی ایسی خبر الہٰی نہیں پہنچی کہ آنحضرت ﷺ کے بعد بھی کوئی وحی ہے جیسا کہ اللہ تعالیٰ نے فرمایا : اور وحی کی گئی تیری طرف اور تجھ سے پہلوں کی طرف ۔ ( الزمر :65 ) اللہ تعالیٰ نے آنحضرت ﷺ کے بعد کسی وحی کا ذکر نہیں فرمایا۔ ہاں آنحضرت ﷺ کی حضرت عیسیٰ علیہ اسلام کے بارے میں سچی خبر پہنچی ہے، اور آپ ان لوگوں میں سے ہیں جن کی طرف آنحضرت ﷺ سے پہلے وحی کی گئی تھی۔ آپ جب امت کی قیادت کریں گے تو ہماری شریعت کے مطابق عمل کریں گے۔ آپ جب نازل ہوں گے تو آپ کے لئے مرتبہ کشف بھی ہوگا اور الہام بھی جیسا کہ یہ مقام (اولیاء) امت کے لئے ہے" ۔۔۔۔۔۔۔ نیز "جو وحی نبی اور رسول کے ساتھ خاص تھی کہ فرشتہ ان کے کان یا دل پر (وحی لے کر) نازل ہوتا تھا وہ وحی بند ہوچکی ، اور اب کسی کو نبی یا رسول کا نام دینا ممنوع ہوگیا")۔ ختم نبوت سے وہ یہی مراد لیتے ہیں کہ اب کوئی اور شارع آنے والا نہیں جسکا قول و فعل شریعت و حجت قرار پائے۔  البتہ انکے خیال میں ولایت (نبوت عامہ) کی حیثیت ایک پہلو سے نبوت (تشریعی) سے مختلف ہے، یہ اللہ تعالی کے ساتھ ایسا تعلق ہے جو دنیا و آخرت دونوں میں جاری و ساری ہے، لہذا یہ دائمی و غیر منقطع ہے جبکہ نبوت (تشریعی) اب منقطع ہوچکی۔ ولایت (نبوت عامہ) کا یہی وہ پہلو ہے جس کی رو سے وہ ولایت (نبوت عامہ) کی نبوت (تشریعی) پر گوں نا گوں ایک پہلو سے برتری ثابت کرتے ہیں۔ اسکے علاوہ ولایت کے نبوت پر فوقیت کے اور کوئی معنی نہیں۔ ولایت کے اس پہلو میں بھی نبی ہر غیر نبی ولی سے افضل ہوتا ہے (یعنی وہ خدا تعالی کا ان سے بڑھ کر عارف ہوتا ہے)۔  سوال پیدا ہوتا ہے کہ آخر ابن عربی اس قسم کی بحث کیوں کررہے ہیں؟ دراصل ابن عربی اپنے مخصوص ڈسکورس کے اندر "ختم نبوت" سے پیدا ہونے والی ایک گتھی کو سلجھانا چاہتے تھے۔ وہ گتھی یہ تھی کہ کیا ختم نبوت کا معنی یہ سمجھا جائے کہ اسکے بعد عرفان خداوندی کا سلسلہ اپنے بندوں پر ختم ہوچکا؟ کیا ختم نبوت کے اس عقیدے سے ان لوگوں کی حوصلہ شکنی نہ ہوگی جو خلوص و دیانتداری سے معرفت خداوندی کے درجات میں بلندی چاہتے ہیں؟  اس مسئلے کو حل کرنے کے لئے ابن عربی ختم نبوت کی تین جہات متعین کرتے ہیں:  الف) ایک جہت اللہ تعالی کے فیضان ربوبیت کی ہے ۔۔۔ اس اعتبار سے سوال یہ ہے کہ کیا اب خدا کی نوازشیں آئندہ کسی شخص کی طرف متوجہ نہیں ہوں گی؟  ب) دوسری جہت بندگی و ذوق عبادت کی ہے ۔۔۔ اس میں حل طلب سوال یہ ہے کہ کیا ختم نبوت کے بعد بندوں پر روحانی ارتقا کے تمام دروازے بند کردیئے گئے ہیں؟ ج) تیسری جہت تہذیب اخلاق و تمدن کی ہے ۔۔۔ کیا اسکا مفہوم یہ ہے کہ آئندہ فقہ و تفنین کے لئے کوئی زحمت برداشت کرنے کی ضرورت نہیں ہے؟  ان تینوں سوالوں کا حل ان کے خیال میں یہ ہے کہ ولایت (نبوت عامہ) کے اس تصور کو مان لیا جائے کہ خدا کی نظر کرم اب بھی اپنے بندوں کو الہام و کشف کے ذریعے علوم و معارف سے بہرہ مند کرتی ہے (جس کے حق میں نصوص بھی موجود ہیں)، اب بھی ذوق عبادت اس لائق ہے کہ بندہ روحانی ارتقاء کی منازل کو طے کرکے اس مقام کو پالے  کہ خدا بندے کا ہاتھ پیر بن جائے،  اسی طرح اب بھی فقہ و تفنین کے ذریعے مسائل کا استنباط ہوتا رہے گا (البتہ اب کوئی شارع نہیں آئے گا)۔ ولایت کو انہی معنی میں ابن عربی مجازا نبوت عامہ سے تعبیر کرتے اور اسکے جاری رہنے کے قائل ہیں کہ اس کے فرائض میں اجتہاد کے پیمانوں کو دریافت کرنا یا بذریعہ کشف انہیں جان لینا ہے۔ چنانچہ اس بارے میں وہ یوں رقمطراز ہوتے ہیں: "فابقی لہم النبوۃ العامۃ التی لاتشریع فیہا وابقی لہم التشریع فی الاجتہاد فی ثبوت الاحکام" (خدا نے نبوت کے بعد مخلوق کے لئے نبوت عامہ کو باقی رکھا جس میں (وحی پر مبنی) تشریع شامل نہیں، البتہ ان کے لئے جس تشریع کو جاری رکھا وہ اجتہاد سے متعلق ہے جسکے ذریعے احکامات ثابت کئے جاتے ہیں)۔ پس معلوم ہوا کہ ابن عربی ولایت ہی کو نبوت عامہ کہتے ہیں بالکل اسی طرح جیسے وہ اجتہاد کو مجازا تشریع قرار دیتے ہیں (حالانکہ اجتہاد "حقیقی معنی" میں تشریع نہیں جیسا کہ وہ خود بھی فرماتے ہیں)۔ اس تفصیل سے یہ نکتہ بھی صاف ہوجاتا ہے کہ ابن عربی کے یہاں جو "غیر تشریعی نبوت کے جاری رہنے کی" بات ملتی ہے وہ دراصل "مجتہد" کا منصب ہے جسے درج بالا تین پہلووں کے تناظر میں مجازا "غیر تشریعی نبوت" کہہ دیا گیا ہے۔ جیسا کہ عرض کیا گیا کہ ابن عربی کے یہاں نبوت عامہ ایک خاص اصطلاح ہے جسے سمجھے بغیر ان کے فکری نظام کو سمجھنا ممکن نہیں۔ دلچسپ بات یہ ہےکہ ابن عربی کے ڈسکورس میں اس نبوت عامہ کے تحت غیر تشریعی نبوت کا دائرہ انسانوں تک نہیں بلکہ جمیع مخلوقات تک پھیلا ہوا ہے کیونکہ وہ سب کسی نہ کسی درجے میں خدا کے عارف ہیں۔ وہ کہتے ہیں کہ "اور یہ نبوت (ولایہ عامہ) حیوانات میں بھی جاری ہے اور جیسا کہ اللہ تعالیٰ نے فرمایا : تیرے رب نے شہد کی مکھی کی طرف وحی کی" ۔۔۔۔۔ (یہ) نبوت ہر موجود چیز میں جاری وساری ہے اور یہ بات اہل کشف خوب جانتے ہیں "۔ معلوم ہوتا ہے کہ بانی و متاثرین المورد کی نظر ان عبارات تک نہیں گئی ورنہ وہ فتوی لگا دیتے کہ ابن عربی تو سب چیزوں کو نبی مانتے تھے! خلاصہ یہ کہ ابن عربی کے یہاں: - رسول اللہﷺ کے بعد کسی نبی اور وحی کا امکان نہیں   - نہ وہ خود کو اور نہ ہی کسی اور کو معمول بہ معنی میں نبی کہتے ہیں  - غیر تشریعی نبوت سے مراد اجتہاد کا منصب ہے (جو "نبوت عامہ" کا ایک مظہر ہے)، یہ کسی طور بھی دین کی اصطلاحی معنی والی نبوت نہیں اور نہ ہی اس میں وحی کا عنصر شامل  ہے۔   یہ ابن عربی کا اپنا نظام فکر ہے جس کے اندر وہ تصورات کو کیٹیگرائز کرتے ہیں۔ اس پر یہ بات تو کہی جاسکتی ہے کہ ابن عربی کا اسلوب و انداز بیان غلط تھا کہ انہیں نبوت و تشریع جیسی ٹھیٹھ دینی اصطلاحات میں ولایت و اجتہاد جیسے نظریات بیان نہیں کرنا چاہئے تھے مگر اس کی بنا پر ان پر ختم نبوت کے منکر ہونے کا الزام دھر دینا اور پھر اس کو مرزا کے صریح کفر کے لئے ڈھال بنانا بات سمجھے بغیر لب کشائی کرنے کے مترادف ہے۔ آخری بات یہ کہ اہل تصوف کے یہا ں بعض ایسی چیزو ں کا ذکر ملتا ہے جو ذوقی و تجربے سے متعلق ہیں (کہ مثلا کشف کے ذریعے ہمیں فلاں امور معلوم ہوگئے یا ہم نے فرشتوں کا دیدار کیا وغیرہ)۔ صوفیاء یہ دعوی نہیں کرتے کہ ہمارے ان تجربات و دعووں کو ماننا دین کا حصہ ہے اور جو نہیں مانتا وہ کافر ہے۔ یہ ان کے تجربات کا بیان ہوتا ہے کہ ایک خاص محنت کے بعد ہمیں جو مقام حاصل ہوا ہے یہ اس کے فیوض و برکات ہیں لہذا اگر تم بھی ان مقامات کو حاصل کرنا چاہتے ہو تو اس طریقے پر چلو۔  جسے لگتا ہے کہ وہ سچ بول رہے ہیں وہ مان لے، جسے نہیں لگتا وہ نہ مانے۔ اگر امام غزالی کہتے ہیں کہ مجھ پر خدا نے اپنے فضل و کرم سے کچھ ایسی عنایتیں کیں تو کم از کم میرے پاس اسے رد کرنے کی کوئی شرعی و عقلی دلیل موجود نہیں۔ جو کوئی یہ کہتا ہے کہ ایسا ہونا ناممکن ہے یا ایسا دعوی کرنا ہی کفر ہے، تو ایساکہنے  والے کو پھر اس کےلئے دلیل بھی دینا ہوگی۔ متاثرین المورد جمع خاطر رکھیں، ہم نے ابن عربی کے کلام کی تاویل نہیں کی بلکہ صرف اس کی وضاحت کی ہے کہ ان کا نظام فکر کیا ہے اور اس کے اندر وہ کہنا کیا چاہتے ہیں۔ اگر آپ سمجھتے ہو کہ مرزا قادیان بھی ایسا ہی کچھ کہتا تھا تو اس کی ایسی ہی وکالت پیش فرمائیں۔

##############################
https://web.facebook.com/zahid.mughal.5895/posts/2541089622651097
صرف ربیع الاول کے لئے سپیشل ڈسکاؤنٹ آفر

##############################
https://web.facebook.com/zahid.mughal.5895/posts/2542926059134120
سارا ملک گونج اٹھا   گو نیازی گوسارا ملک گونج اٹھا   گو نیازی گو

##############################
https://web.facebook.com/zahid.mughal.5895/posts/2542273402532719
شیخ رشید جب سے آیا ہے صرف حادثے پر حادثہ ہورہا ہے۔ اور اس سب کا ذمہ دار براہ راست عمران خان ہے جس نے مسلسل اسے یہ وزارت سونپ رکھی ہے۔ اللہ مرحومین کی مغفرت فرمائے۔

##############################
https://web.facebook.com/zahid.mughal.5895/posts/2549010868525639
غامدی صاحب کو جب کہا جائے کہ تصوف سے متعلق جن امور کے آپ اس طور پر ناقد ہیں کہ "نصوص میں ان کا ثبوت کہاں ہے" اور اس کے جواب میں کوئی آیت یا حدیث پیش کردی جائے تو جوابا کہتے ہیں کہ آیت کے الفاظ اس معنی کو قبول نہیں کرتے۔  چلیں مان لیا ایسا ہی ہوگا لیکن جب ان سے پوچھا جائے کہ نظم قرآنی کا وہ مخصوص تصور جسے وہ اخذ احکامات کا قطعی ماخذ مانتے ہیں اس کی دلیل نصوص میں کہاں ہے؟ تو اس کے جواب میں وہ اور ان کے امام امین احسن اصلاحی صاحب آیت "سبعا مثانی" پیش کرکے سمجھتے ہیں کہ دلیل مکمل و تام ہوگئی اور وہاں یہ اصول بھول جاتے ہیں کہ کیا آیت کے لفظ اس تعبیر کو قبول بھی کرتے ہیں یا نہیں! اسی طرح جب ان سے پوچھا جائے کہ اخذ احکام کے معاملے میں فطرت بھی ایک ماخذ دین ہے اس کی دلیل کیا ہے تو سورہ شمس کی ایسی آیت کو پیش فرماتے ہیں جس کا سرے سے یہ مضمون ہی نہیں کہ ماخذات شریعہ کیا ہیں اور کیا نہیں۔

##############################
https://web.facebook.com/zahid.mughal.5895/posts/2548665615226831
آج چھوٹی بیٹی کی سالگرہ ہے، خوشی کے موقع کو سیلیبریٹ کرنا چاھئے.

##############################
https://web.facebook.com/zahid.mughal.5895/posts/2551885241571535
ڈاکٹر نجات اللہ صدیقی صاحب کی کتاب "مقاصد الشریعہ" کراچی میں کس دکان یا مکتبے سے دستیاب ہوسکتی ہے؟ پکی خبر چاہئے۔

##############################
https://web.facebook.com/zahid.mughal.5895/posts/2551115108315215
دھرنے کے دوران عمرے کی یہ آفرز کہیں نظر انداز نہ ہوجائیں!

##############################
https://web.facebook.com/zahid.mughal.5895/posts/2554969997929726
برادر محبوب الحسن کی وساطت سے علامہ شاہ حسین گردیزی صاحب کی کتاب "تفتازانیہ" موصول ہوئی۔ کتاب کا براہ راست موضوع علامہ تفتازانی (1322 تا 1390) کی حضرت امیر معاویہ رضی اللہ عنہ سے متعلق بعض عبارات ہیں جن کے سبب دور قریب کے ایک عالم دین نے علامہ تفتازانی پر تنقید کرتے ہوئے انہیں "تشیع ذدہ" تک قرار دیا ہے۔ یاد رہے کہ علامہ تفتازانی کوئی معمولی درجے کے عالم نہیں، درس نظامی میں ان کی تین کتب داخل نصاب ہیں، ان کا شمار چوٹی کے علمائے بلاغت میں ہوتا ہے۔ اس صورت حال کے پیش نظر گردیزی صاحب نے علامہ تفتازانی پر کی جانے والی ان تنقیدات کا جائزہ لینے کی کوشش کی ہے۔ چونکہ علامہ تفتازانی کی عبارات و آراء کا موضوع حضرت امیر معاویہ رضی اللہ عنہ کی ذات ہے لہذا کتاب میں مشاجرات صحابہ اور ان کے مابین تصفیہ حق جیسے موضوعات شامل بحث ہوگئے ہیں۔  اس مخصوص کلامی بحث کے علاوہ کتاب میں دلچسپی کا ایک اہم سامان عربی بلاغت کی وہ ابحاث ہیں جو گردیزی صاحب نے جابجا اٹھائی ہیں۔ شاہ حسین گردیزی صاحب عربی لغت، بلاغت، ادب اور علم الکلام جیسے علوم میں مہارت تامہ رکھتے ہیں اور ان علوم پر کئی دھائیوں سے تدریس کے فرائض سرانجام دے رہے ہیں۔ اس سے قبل شاہ صاحب نے عربی بلاغت سے بھرپور ایسی ہی ایک کتاب "الذنب فی القران" کے نام سے لکھی تھی۔ شاہ صاحب نے یہ کتاب مدارس کے طلباء و علوم اسلامیہ کے ماھرین کے لئے لکھی ہے نہ کہ عام قارئین کے لئے اور کتاب کے ابتدائی چند صفحات پڑھ کر ہی اندازہ ہوجاتا ہے کہ اسے مکمل طور پر سمجھنا عام اردو دان طبقے کے بس سے باہر ہے کیونکہ علامہ تفتازانی کی متعلقہ عبارات کے معنی سمجھانے کے لئے انہوں نے جن مباحث سے گفتگو کا آغاز کیا ہے وہ عربی بلاغت سے متعلق ہیں۔ چنانچہ مشاجرات صحابہ کی روایتی بحث سے علی الرغم بھی یہ کتاب مدارس کے طلباء کے لئے یہ سیکھنے کی خاطر نہایت مفید ہے کہ لغت و بلاغت کے اصولوں کو اپلائی کیسے کیا جاتا ہے۔ شاہ صاحب کی تحاریر میں موجود یہ عنصر معاصر علماء کی تصانیف سے تقریبا مفقود ہوگیا ہے۔ کتاب کراچی سے چھپی ہے، کیسے اور کہاں سے ملے گی مجھے خبر نہیں، مجھے تو اللہ واسطے مل گئی ہے :) کسی کو اس بارے میں خبر ہو تو کمنٹ میں لگا دے۔

##############################
https://web.facebook.com/zahid.mughal.5895/posts/2556940587732667
سرکار کی آمد مرحبا​، منٹھار کی آمد مرحبا​ دلدار کی آمد مرحبا​، آقا کی آمد مرحبا​ مدنی کی آمد مرحبا​، مکی کی آمد مرحبا سوہنے کی آمد مرحبا، پیارے کی آمد مرحبا​ مرحبا یا مصطفی مرحبا یا مصطفی صلی اللہ علیہ و آلہ وسلم

##############################
https://web.facebook.com/zahid.mughal.5895/posts/2564303356996390
مولوی منظور مینگل کو کنٹینر پر چڑھا کر خطاب کرا کے رنگ میں بھنگ ملانے کا آئیڈیا نجانے کس بیوقوف کا تھا!

##############################
https://web.facebook.com/zahid.mughal.5895/posts/2563249530435106
کرتار پور راھداری کی تکمیل میں نہ فنڈز کی کمی آڑے آئی اور نہ ہی زمین خریدنے کے مسائل، اسے ریکارڈ مدت میں مکمل کرلیا گیا۔  دوسری طرف لاھور اورینج ٹرین، کراچی گرین لائن بس اور اسلام آباد میٹرو بس پراجیکٹس مکمل کرنے کے لئے اس سرکار کے پاس رقم نہیں،  وہ پراجیکٹس جن پر کھربوں روپے کا انفراسٹرکچر گل سڑ رہا ہے اور جن کے مکمل نہ ہونے کے سبب ان کی لاگت میں مسلسل اضافہ ہورہا ہے نیز فائدہ نہ اٹھائے جاسکنے کے سبب بینیفٹ کا نقصان ہورہا ہے۔

##############################
https://web.facebook.com/zahid.mughal.5895/posts/2565302486896477
ماؤنٹین ویز کے پلیٹ فارم سے پہلے چار افراد کا گروپ (ایک مرد تین خواتین) عمرے کے تمام قانونی لوازمات مکمل کرنے کے بعد جہاز میں سوار ہوکر مکہ مکرمہ پہنچ چکا۔

##############################
https://web.facebook.com/zahid.mughal.5895/posts/2568346546592071
شادی میں شرکت کے لئے ٹوبہ ٹیک سنگھ اور پھر کراچی روانگی

##############################
https://web.facebook.com/zahid.mughal.5895/posts/2577448272348565
"نواز شریف نے ملک میں ایسا ھسپتال کیوں نہیں بنوایا جس میں اس کا علاج ہوسکے؟" خوب ہے، آپ کی بات مان لی کہ ایسے ھسپتال بنوانا نوازشریف کی ترجیحات میں شامل نہ تھا لیکن یہ بتاؤ کہ پچھلے سوا چھ سال میں آپ نے کے پی کے میں ایسا ھسپتال کیوں نہ بنوا دیا جہاں نوازشریف کا علاج کروا دیتے؟ آپ کے بقول یہ تو آپ کی ترجیحات میں اول ترین ترجیح تھی؟ تو کیوں پشاور میں ایسا ایک ھسپتال نہ بنوا دیا؟

##############################
https://web.facebook.com/zahid.mughal.5895/posts/2575819795844746
اَلسَلامُ عَلَيْكُم وَرَحْمَةُ اَللهِ وَبَرَكاتُهُ‎

##############################
https://web.facebook.com/zahid.mughal.5895/posts/2582185205208205
کسی زمانے میں ڈرائیونگ لائسنس کراچی سے بنوایا تھا، پچھلے ماہ لائسنس کی مدت معیاد ختم ہوچکی تھی۔ اسلام آباد ڈرائیونگ لائسنس والوں کا اصول ہے کہ دوسرے صوبے کا پرانا لائسنس رینیو نہیں ہوگا بلکہ نئے سرے سے لرننگ بنوا کر پھر مستقل بنے گا (یہی اصول سندھ والوں کا بھی ہے کہ تکنیکی وجوھات کی بنا پر دوسرے صوبے کا لائسنس وہ اپنے یہاں رینیو نہیں کرتے)۔ سوچا کراچی جانا ہے تو وہیں سے تجدید کرا لوں گا۔ آج صبح یہ کام کیا۔ ڈرائیونگ لائسنس محکمے کے اعتبار سے فی الوقت صوبہ سندھ کا نظام تمام صوبوں سے زیادہ منظم و آسان ہے۔ تمام عمل کمپیوٹرائزڈ ہے اور صوبے بھر میں آن لائن سسٹم کے ذریعے مربوط ہے۔ پروسیجر بھی ایسا ہے کہ کسی ایجنٹ کو رقم دئیے بغیر لائسنس بنوایا جاسکتا ہے۔  اچھے کام پر تعریف کرنی چاہے۔

##############################
https://web.facebook.com/zahid.mughal.5895/posts/2586347241458668
معمولی امور کی بنا پر مسلمانوں کی تکفیر کے رجحان کو کم کرنے کے لئے پچھلے کچھ عرصے میں متعدد اہل علم نے اصول تکفیر کے موضوع پر مقالہ جات و کتب تحریر کی ہیں۔ اس وقیع کتاب میں ڈاکٹر عمیر محمود صدیقی صاحب نے تکفیر کے اصولوں پر تفصیل کے ساتھ گفتگو کی ہے۔ کفر کی عمومی تعریف یوں کی جاتی ہے کہ ضروریات دین کا انکار کفر ہے۔ لیکن ضروریات دین کیا ہیں؟ ان کا تعین کن اصولوں سے ہوتا ہے؟ عمیر صاحب نے اس کتاب میں ان امور پر اصول فقہ کی روشنی میں تفصیلی بحث کی ہے۔ چند دن پہلے شیخ ابن عربی کے حوالے سے بھی بحث گرم تھی، اس کتاب میں موضوع کی مناسبت سے ابن عربی کی تکفیر پر بھی ضمنا بحث کی گئی ہے۔ کتاب کے مصنف جامعہ کراچی کے اسلامک سٹڈیز ڈپارٹمنٹ میں استاد ہیں اور اس سے قبل انہوں نے جامعہ علیمیہ اسلامیہ (اسلامک سینٹر) کراچی سے تعلیم بھی حاصل کی تھی۔ کتاب کہاں سے ملے گی، مجھے نہیں معلوم۔ مجھے تو مل گئی ہے۔

##############################
https://web.facebook.com/zahid.mughal.5895/posts/2595178237242235
نکا "ابو" بچانے کی مہم پر!

##############################
https://web.facebook.com/zahid.mughal.5895/posts/2598421613584564
ڈاکٹرز مریضوں اور ان کے ساتھ آئے ہوئے لوگوں کا وقت اس لئے برباد کرتے ہیں کیونکہ ہم ان کی اس زیادتی و بد اخلاقی کو جائز سمجھتے ہیں۔ اس معاملے میں لحاظ کی کوئی ضرورت نہیں ہونی چاہئے، میں بسا اوقات اپوانٹمنٹ کے بعد ڈاکٹر کو یہ بات سنا دیتا ہوں کہ ڈاکٹر صاحب یہ طریقہ کار ٹھیک نہیں ہے، چاہے ڈاکٹر کو کتنا ہی برا لگے۔ چنانچہ ہم سب کو چاہیے کہ ڈاکٹرز کو مسلسل اس بداخلاقی کی طرف متوجہ کریں۔ یہ لوگ بہانے بناتے ہیں کہ یہ مسئلہ ہوتا ہے وہ مسئلہ ہوتا ہے، بھائی ایسے سارے مسئلے صرف تمہارے ساتھ نہیں ہیں بلکہ ملک کے ہر محکمے کے ساتھ ہیں۔ بہتری ان مسائل کو حل کرنے سے آتی ہے، نظر انداز کرنے اور جائز سمجھنے سے نہیں۔ تو خود کو اور اپنے نظام کو بہتر بناؤ ورنہ کلینکس پر جھگڑوں کے لئے تیار رہو۔ اور اگر آپ اپنے نظام کو بہتر نہیں کرنا چاہتے تو آپ کو حق نہیں ہے کہ ملک کے کسی بھی محکمے کی خامیوں پر تجزیہ کاری کیا کریں کہ "فلاں محکمے میں کام کے لئے جاؤ تو اتنا وقت ضائع ہوجاتا ہے"۔

##############################
https://web.facebook.com/zahid.mughal.5895/posts/2603213673105358
ماؤنٹین ویز اور ریموٹ عمرہ مینیجمنٹ سسٹم پچھلے ھفتے ماؤنٹین ویز کے ساتھ رحیم یار خان سے تعلق رکھنے والی فیملی نے عمرہ کیا جو الحمد للہ کامیاب رہا۔ تمام پراسس فاصلاتی طرز پر کیا گیا، یعنی تمام ڈاکومنٹیشن اور رقوم کا تبادلہ کورئیر، ای میل اور میسیج سروسز کے ذریعے سرانجام دیا گیا۔ اس فیملی نے مکہ و مدینہ کے ٹاپ فائیو سٹار ھوٹلز (مکہ میں Swissotel اور مدینہ میں Diyar al Taqwa) کا انتخاب کیا تھا اور کمپنی نے جن ھوٹلز کا ان سے وعدہ کیا تھا انہی میں بکنگ کا بندوبست کیا۔ فیملی کا مطالبہ تھا کہ تمام ٹرانسپورٹ بذریعہ پرائیویٹ کار ہونی چاہئے جسے مناسب ریٹس پر پورا کیا گیا۔  کہنے کا مطلب یہ ہے کہ آپ کا تعلق پاکستان کے کسی بھی شہر سے ہو، آپ بلا کسی جھجھک ماؤنٹین ویز سے رابطہ کرسکتے ہیں، ان شاء اللہ کسی مسئلے اور گھپلے کے بغیر آپ کے عمرہ کی مکمل ذمہ داری کے ساتھ پراسسنگ کی جائے گی۔

##############################
https://web.facebook.com/zahid.mughal.5895/posts/2601800959913296
عمرے سے متعلق ہر کمپنی کا ایک کمبینیشن ایسا ہوتا ہے جو قیمت، سہولیات اور انتظامی ہر اعتبار سے بیسٹ ہوتا ہے۔ یہ پیکیج ماؤنٹین ویز کا وہی کمبینیشن ہے جس میں نہایت مناسب ریٹس میں اعلی درجے کی سہولیات فراہم کی جاتی ہیں۔ یہ اب تک کمپنی کا بیسٹ سیلنگ کمبینیشن ہے جس میں الحمد للہ شکایت کی شرح صفر فیصد ہے۔ قیمت کے اعتبار سے بھی یہ اکانومی ٹائیپ پیکیجز سے چند ہزار روپے ہی مہنگا ہے مگر سہولیات کے اعتبار سے کئی سو گنا زیادہ اچھا ہے۔ مکہ میں Makkah M Hotel  ہے جو 1800 میٹر پر ہے۔ اس کی شٹل سروس بس کی صورت میں ہے اور نہایت عمدہ ہے، ایک گھنٹے میں دو مرتبہ چلتی ہے اور حرم سے 4 منٹ کی پیدل مسافت پر اتار دیتی ہے۔ شٹل سروس کے کوئی اضافی چارجز نہیں۔  مدینہ میں دیار السلام ہوٹل ہے جو حرم سے محض 150 میٹر پر ہے۔ ھوٹل کے دروازے سے نکلتے ہی گنبد خضراء پر نظر پڑتی ہے۔ نماز کی اقامت و تلاوت ھوٹل میں سنائی دیتی ہے اور ایسے بزرگ لوگ جنہیں پیدل چلنے میں دشواری ہو کمرے میں ہی نماز میں شریک ہوجاتے ہیں۔

##############################
https://web.facebook.com/zahid.mughal.5895/posts/2609857165774342
جو لوگ اکانومی ریٹس سے قریب مگر سہولیات میں اس سے کئی گنا عمدہ پیکیج میں عمرہ کرنا چاہتے ہوں ان کے لئے یہ پیکیج ہے۔

##############################
https://web.facebook.com/zahid.mughal.5895/posts/2607851835974875
نظام غالب ہو تو اس کا کمال یہی ہوتا ہے کہ وہ "کیا فطری ہے" کے تصور کو مسخر کرلیتا ہے، پھر جو صدیوں تک انسانوں کے لئے غیر معمول بہ، غیر فطری و غیر معقول رہا ہو وہ بھی "فطری" لگنے لگتا ہے۔ سرمایہ داری کو فطری کہنے کے دعووں کی علمی حیثیت اس سے زیادہ کچھ نہیں۔ جس نظام کا سراغ انسانی تاریخ میں چند سو سال پیچھے نہیں ملتا (اور یہ وہ سچ ہے جسے خود اس نظام کے بڑے بڑے نظریاتی حامی بھی قبول کرتے ہیں) اسے "فطری" سمجھنے سے زیادہ غیر فطری اور کیا ہوسکتا ہے؟ سرمایہ داری کے بارے میں ایسے دعوے تب ہی ممکن ہیں جب یہ نظام یا تو قلب کو مسخر کرچکا ہو اور یا اس کی حقیقت اوجھل ہو۔

##############################
https://web.facebook.com/zahid.mughal.5895/posts/2610904219002970
اس ٹور میں قونیہ کی زیارت بھی شامل کریں۔ قونیہ کے بغیر ترکی کا ٹور ادھورا ہے۔

##############################
https://web.facebook.com/zahid.mughal.5895/posts/2613098732116852
اخروٹ کا حلوہ ۔۔۔۔ سردی آگئی ہے اور ہم نے آج سیزن کا پہلا حلوہ بنا ڈالا ہے ترکیب 1) ایک پاؤ اخروٹ گری کو ھاتھ کی مدد سے چھوٹے چھوٹے ٹکڑوں کی صورت توڑ کر کترا کرلیں (اخروٹ گری کو کسی کپڑے میں باندھ کر ھلکا ھاتھ رکھتے ہوئے ھتھوڑی وغیرہ سے کوٹا بھی جاسکتا ہے)۔ نوٹ کیجئے کہ گری کا باریک پاؤڈر بنانا مقصود نہیں  2) اب ایک برتن میں آدھا کپ گھی لیں اور اس میں یہ پسی ہوئی اخروٹ گری ڈال کر ہلکی آنچ پر آٹھ دس منٹ کے قریب بھونیں (آنچ تیز نہیں کرنی ورنہ گری تیز براؤن رنگ کی ہوجائے گی) 3) جب یہ ذرا سا براؤن ہونے لگے تو اس میں کوئی 400  گرام (یا آدھا کلو) کھویا ڈال کر ایک (یا دو منٹ) پکائیں (زیادہ دیر نہیں پکانا ورنہ حلوہ آخیر میں گہرا براؤن ہوجاتا ہے) 4) اب اس میں ایک کپ (یا اس سے تھوڑا زیادہ) دودھ شامل کریں اور آمیزے کو پکائیں یہاں تک کہ دودھ تھوڑا خشک ہوجائے (یعنی آمیزہ تھوڑا گاڑھا ہوجائے) 5) اب اس میں حسب ذائقہ (آدھے سے پونا کپ) چینی شامل کریں اور چینی خشک ہونے تک اسے اچھی طرح پکائیں  6) چینی خشک ہونے کے بعد اب تین چار منٹ کے لئے برتن کو ڈھک کر حلوے کو آھستہ آنچ پر پکنے دیں (مقصد یہ کہ حلوے میں سے گھی کے اثرات نمودار ہوں)۔ اب اسے بھونیں یہاں تک کہ حلوہ جڑنے لگے۔ حلوہ تیار ہونے پر گولڈن براؤن سے رنگ کا ہونا چاہئے نہ کہ تیز براؤن رنگ کا۔  نسخے کی لاگت کم رکھنے کے لئے اخروٹ گری کی مقدار کم کی جاسکتی ہے۔ نوٹ: جاننے والے محلے دار حلوے کی پوسٹ پڑھ کر گھر تشریف نہ لائیں کیونکہ یہ مہنگا والا حلوہ مہمانوں کو پیش نہیں کیا جائے گا :)

##############################
https://web.facebook.com/zahid.mughal.5895/posts/2613043132122412
اگر ھنی مون کے لئے آپ کا بجٹ اتنا نہیں کہ عمرہ کرسکیں تو فکر نہ کریں، ماؤنٹین ویز کے پاس کم بجٹ والوں کا بندوبست بھی ہے۔

##############################
https://web.facebook.com/zahid.mughal.5895/posts/2614861168607275
سوچئے کہ اگر برطانیہ کسی سیاستدان کی رقم لوٹا رہا ہوتا تو میڈیا پر کیا ماحول ہوتا! چونکہ کارپوریٹ سیکٹر میں یہ سب ہورہا ہے تو میڈیا سمیت ہر طرف ٹھنڈ ماحول ہے۔ کسی بڑی نجی جامعہ میں کوئی بڑی سے بڑی واردات ہوجائے تو میڈیا "نجی جامعہ" کا لفظ نشر کرتا ہے نہ کہ اس کا نام۔ اس کے برعکس کسی سرکاری دفتر میں کچھ غلط ہوجائے تو میڈیا ادارے سمیت اس بندے کے گھر کا پتہ تک نشر کردیتا ہے۔ اسے کہتے ہیں اصل مارکیٹ اکانومی۔۔۔۔۔ یعنی کارپوریٹ کیپیٹل ازم۔

##############################
https://web.facebook.com/zahid.mughal.5895/posts/2617463705013688
سپریم کورٹ نے ملک ریاض پر کراچی میں زمین ھتھیانے کے کیس میں اربوں روپے جرمانہ عائد کیا تھا۔  برطانیہ نے ملک ریاض کی منی لانڈرنگ کیس میں جو 190 ملین پاؤنڈز پاکستان کو واپس کئے ہیں وہ سپریم کورٹ کے اس جرمانے کی مد میں ایڈجسٹ کئے جائیں گے۔ یعنی کہ دو نمبر اثاثوں پر لگے ہوئے جرمانے کو دو نمبر طریقے سے ھتھیائی گئی زمین کے جرمانے میں ایڈجسٹ کردیا گیا! یوں ملک ریاض کے دونوں مقامات کے اثاثے عین قانونی بھی ہوگئے۔  خان صاحب اور ان کی کابینہ نے فیصلہ کیا ہے کہ اس کیس پر کوئی لب کشائی نہیں کرے گا، چہ جائیکہ ملک ریاض کے اثاثوں اور کرپشن کی چھان بین کا کیس نیب کے حوالے کیا جائے۔   دیکھا آپ نے خان صاحب نے کیسے امیر اور غریب کے لئے ایک قانون بنا دیا!

##############################
https://web.facebook.com/zahid.mughal.5895/posts/2617386405021418
ماؤنٹین ویز کی جانب سے ترکی اور "ترکی و عمرے" کے جو پیکیجز اب تک آفر کیے گئے تھے وہ کسٹمائزڈ ہونے کی بنا پر نسبتا مہنگے ہیں۔ کمپنی مینیجمنٹ نے اس کا حل اس ناقابل یقین آفر کے ذریعے نکال لیا ہے۔ یہ آفر کراچی والوں کے لئے براہ راست اور دیگر شہر والوں کے لئے بالواسطہ ہے۔

##############################
https://web.facebook.com/zahid.mughal.5895/posts/2621052854654773
جو لوگ اس مقدمے کو شدت کے ساتھ پیش کرتے ہیں کہ "فقہ" (فقہاء کا فہم نصوص) اور "شریعت" (قرآن و سنت) دو الگ چیزیں ہیں، مزے کی بات یہ ہے کہ  ان کی گفتگو و تحریر کے ہر دوسرے جملے میں یہ الفاظ شامل ہوتے ہیں: "قرآن یہ کہہ رہا ہے، قرآن وہ کہتا ہے، قرآن نے فلاں چیز کو بالکل واضح کردیا ہے، قرآن سے یہ بات معلوم ہوئی"۔  بھائی کم از کم اپنے مقدمے کو خود ہی رد تو نہ کیا کرو، لینگویج ہی درست کرلو۔

##############################
https://web.facebook.com/zahid.mughal.5895/posts/2620767958016596
اکانومی عمرہ پیکیج  لوگوں کا اصرار ہے کہ آپ کم ریٹس والے (یعنی اکانومی) عمرہ  پیکیجز کیوں نہیں دیتے۔ تو بات یہ ہے کہ ہمارے پاس ایسے پیکیجز موجود ہیں یہ آفر اس کی مثال ہے، جسے درکار ہو رابطہ کرے۔ البتہ بات یہ ہے کہ ہم دیگر کمپنیوں اور ایجنٹس کی طرح ان پیکیجزکی تعریفیں کرکے نہیں بیچتے بلکہ ان کا سچ (یعنی ممکنہ مسائل) بتا کر بیچتے ہیں جس کے بعد کلائنٹ انہیں خریدنا چاہے تو خرید لے۔ بات صاف ہے کہ جن پیکیجز پر ہمیں خود پوری تسلی نہیں ان کے بارے میں کسی دوسرے کو مکمل تسلی کیسے دلائیں؟ "ماؤنٹین ویز" کم خرچ پیکیجز میں جس پیکیج کو اب تک "بیسٹ" پیکج سمجھ کر بیچ رہی ہے اس پیکیج پر سب سے پہلے کمپنی کے ایک ڈائرکٹر کی فیملی (بمعہ گھریلو خواتین) نے عمرہ کیا اور اپنوں پر آزمانے کے بعد "جو تم اپنے لئے پسند کرو اپنے بھائی کے لئے بھی وہی پسند کرو" کے اصول پر اس پیکیج کو بنچ مارک بنانے کا فیصلہ کیا گیا۔ چنانچہ ان اکانومی پیکیجز کے بارے میں کلائنٹ کو صاف بتایا جاتا ہے کہ park at your own risk، اگر وہاں پہنچ کر ہوٹلز کے معیار و سروسز سے متعلق شکایات ہوئیں تو ہم سے شکوہ نہ کیجئے گا۔ یہ ہوٹلز اپنی سروسز کا معیار نسبتا کم اور وہ بھی برقرار نہیں رکھتے اسی لئے اکانومی ہوتے ہیں، اسی لئے ان کی سروسز predict کرنا ہمارے لئے مشکل ہوتا ہے۔

##############################
https://web.facebook.com/zahid.mughal.5895/posts/2621861247907267
کائنات چاول  جان لو کہ "کائنات" چاول کی ایک قسم ہے نہ کہ برانڈ، جیسے "کرنل" اور "سپر کرنل" مختلف اقسام ہیں۔ کہنے کا مطلب یہ کہ کائنات چاول "گارڈ"  یا ان جیسے دیگر برانڈز کی طرح ایک برانڈ نہیں ہے بلکہ الگ قسم ہے۔ کائنات چاول کی خصوصیت یہ ہے کہ یہ پک کر لمبا ہوجاتا ہے البتہ اس کی خامی یہ ہے کہ یہ ٹوٹ بھی جلدی جاتا ہے۔ کسی زمانے میں کائنات چاول استعمال کیا تو اسی کمزوری کی بنا پر اس کا استعمال ترک کردیا کیونکہ ذرا سا زیادہ دم لگ جائے تو چاول ٹوٹ جاتا ہے (it requires a lot of care)۔ سپر کرنل وغیرہ قسم کے جتنے باسمتی چاول بازار میں آتے ہیں وہ سب سنگل سٹیمڈ ہوتے ہیں (چاول کو ذرا سخت کرنے کے لئے منجھی کے اندر ہی دم دیا جاتا ہے، اسے سنگل سٹیمڈ چاول کہتے ہیں)۔ البتہ کچھ عرصہ قبل معلوم ہوا کہ کائنات کا ایک چاول ڈبل سٹیمڈ بھی آتا ہے اور وہ پکانے پر ٹوٹتا نہیں۔ تو اس بار سیالکوٹ سے دوست کو اسی چاول کی بوری کا آرڈر کیا ہے۔ یہ چاول نسبتا مہنگا ہوتا ہے اور پرچون مارکیٹ میں شاید 180 سے 200 روپے کلو کے لگ بھگ ہو۔  دھیان رہے کہ میں پکی باستمی اور سیلا چاول کی بات نہیں کررہا، پکی باسمتی چاول بھی ڈبل سٹیمڈ ہوتا ہے لیکن وہ کھانے میں مزیدار بھی نہیں ہوتا اور بوجھل ہوتا ہے، زردے میں اچھا لگتا ہے اور یا پھر دیگ میں کامیاب ہوتا ہے۔ خریدتے وقت تسلی کرلیں کہ ڈبل سٹیمڈ کچی باسمتی نسل کا ہی کائنات چاول خرید رہے ہیں۔  مجھے اور بڑی بیٹی کو چاول پسند ہیں اور گھر میں ھفتے میں تین چار مرتبہ چاول ضرور پک جاتے ہیں، اس لئے تجربات کرتا رہتا ہوں۔ میں جب ریسٹورانٹ میں کھانے کے لئے جاتا ہوں اور چاول شکل میں بھلا و الگ معلوم ہو تو مینیجر سے چاول کی قسم پوچھنے کی کوشش کرتا ہوں۔ یہ علم بھی مجھے اسی طریقے سے ہوا ہے، باقی میرا چاولوں کا کوئی کاروبار تھوڑی ہے۔ سنا ہے کے پی کے میں کھیر پکانے کے لئے ایک خاص قسم کا چاول ہوتا ہے چھوٹے سائز کا جسے "بیگم" چاول کہتے ہیں، اب تک کہیں سے مل نہیں سکا۔ کوئی مہیا کرسکے تو کیا ہی اچھا ہو۔  یونہی معلومات میں اضافے کے لئے یہ باتیں لکھ دیں۔

##############################
https://web.facebook.com/zahid.mughal.5895/posts/2621776607915731
مزار کے چندے کی نوعیت مزار کے چندے میں دی جانے والی رقوم کے بارے میں فرض کرنا کہ مال دینے والے نے بس اسے پھینک دیا ہے اور اب جو چاہے اسے اٹھا لے جائے ایک غلط مفروضہ ہے۔ یہ مفروضہ شاید صرف پاگل ہی کے لیے درست ہو، اگر کسی نے رقم بس پھینکنا ہی ہو تو وہ فرش پر یا ادھر ادھر کیوں نہیں پھینک دیتا، آفیشل بکس و تجوری میں کیوں ڈالتا ہے؟  اور یہ مفروضہ بھی غلط ہے کہ مزار کے چندے میں مال دینے والا "صاحب قبر کو خوش کرنے" کے لئے مال دیتا ہے۔ وہ مال لوگ ایصال ثواب اور صدقہ و خیرات کی نیت سے اللہ کی راہ میں خرچ کرتے ہیں، بالخصوص غرباء کے لئے (جیسے لنگر خانے، تعلیم و مزار کے اخراجات کے انتظامات وغیرہ کے لئے) اور اللہ کی راہ میں خرچ کرنے کی تمام صورتیں فکسڈ نہیں ہیں بلکہ متعدد ہیں۔ اسی لئے لوگ رقم آفیشل بکس میں ڈالتے ہیں تاکہ منتظمین اصول کے مطابق اس کی تقسیم کریں۔ چنانچہ مزار کے چندے کے بارے میں یہ مفروضہ انہی لوگوں کے مفروضے کی طرح سادہ ہے جو کہتے ہیں کہ لوگ 11ویں کا ختم شیخ عبد القادر جیلانی کو خوش کرنے کے لئے دلاتے ہیں۔ الغرض یہ کہنا کہ یہ مال گرے پڑے مال کے حکم میں ہے جسے اڑا لے جانا جائز ہے نیز یہ کہ یہ مال (مااھل لغیر اللہ کی بنا پر) حرام ہے، ان سب باتوں کی کوئی شرعی بنیاد نہیں۔ باقی رہ گئی بات مزارات کے فنڈز میں خرد برد ہونے کی تو اسے جائز کون کہتا ہے؟

##############################
https://web.facebook.com/zahid.mughal.5895/posts/2629392303820828
یہ جنہیں "ھیومن رائٹس" کہتے ہیں ان سے مراد وہ مفروضہ حقوق ہیں جو ہر تصور خیر سے ماوراء و بلند تر ہیں، یعنی:  - ان کا جواز کسی مخصوص الہامی تصور خیر (مثلا اسلام، عیسائیت) پر مبنی نہیں  - چونکہ یہ کسی مخصوص تصور خیر پر مبنی نہیں لہذا انہیں کسی الہامی تعلیمات کی بنا پر رد یا منسوخ نہیں کیا جاسکتا - یہ حقوق خود اپنا جواز رکھتے ہیں کیونکہ یہ فطری ہیں  ظاہر ہے یہ سب مفروضات شرعا و عقلا باطل ہیں۔

##############################
https://web.facebook.com/zahid.mughal.5895/posts/2630840237009368
اگر کوئی مسلمان سیکولرازم کی حمایت کرنے کے لئے گفتگو کرے تو اس سے پوچھ لینا چاہئے کہ یہ گفتگو تم کس حیثیت میں کررہے ہو، بطور مسلمان یا بطور ملحد و کافر؟ اگر بطور مسلمان، تو تمہارا تصور علم کیا ہے، یعنی کسی شے کے حق و باطل ہونے کا فیصلہ کرنے کے لئے تمہارا ماخذ کیا ہے؟ اگر تم اسلام کو مانتے ہو تو اسے کیا مانتے ہو، "حق" و عدل کا معیار یا کچھ اور؟ اور اگر اسے حق و عدل کا پیمانہ مانتے ہو تو "اسلام کیا ہے" کا جواب کہاں سے لیتے ہو؟ جب تک ان سوالات کا جواب طے نہ ہوجائے کسی مسلمان کے ساتھ سیکولرازم کی گفتگو میں الجھنا ضیاع اوقات ہے۔  جان لو کہ ایک مسلمان سیکولرازم کی مخلص حمایت صرف اور صرف جہالت کی بنا پر کرتا ہے، یعنی وہ نہیں جانتا کہ سیکولرازم کی مخلص حمایت (یعنی اسے اس کی اقدار کے ساتھ قبول کرنا) اسلام کے ساتھ کفر کئے بغیر ممکن نہیں۔ ایک مسلمان کی سیکولرازم کی مخلص حمایت کرنے کے بارے میں اس کے سواء کوئی تاویل ممکن نہیں۔ جو بھی شخص سیکولرازم کی مخلص حمایت کی کوشش کرے گا وہ لازما خدا اور رسالت کے مضمرات کا انکار کرکے رہے گا۔ ایک مسلمان کے سامنے جب سیکولرازم کی حقیقت واضح کردی جائے تو وہ سیکولرازم کے لئے "گمراہ کن سیکولر" تاویلات کرکے اسے اپنے عقیدے کے ساتھ ھم آھنگ بنانے کی کوشش کرتا ہے۔

##############################
https://web.facebook.com/zahid.mughal.5895/posts/2632013283558730
سیکولرازم کا معنی یہ ماننا ہے کہ خیر وحق کا تعین کسی خدا کے حکم سے نہیں کیا جائے گا کیونکہ عدل، خیر و حق سب خدا کے حکم سے بالاتر معاملات ہیں۔ ان امور میں مذھب سے راھنمائی لینا غیر عقلی و ناجائز ہے، الا یہ کہ آپ یہ ثابت کردیں کہ آپ کا خدا وہی کہتا ہے جو فرد اپنی مرضی و ارادے سے کہتا ہے۔

##############################
https://web.facebook.com/zahid.mughal.5895/posts/2634903916603000
گلگت و ھنزہ کے لئے ایگزیکٹو (Executive) پیکیج اتنا سستا پھر کبھی نہیں ملے گا!

##############################
https://web.facebook.com/zahid.mughal.5895/posts/2638798149546910
"آپ کی کمپنی کا عمرہ مہنگا ہے"  آج ایک جاننے والے نے یہ جملہ کہا تو انہیں سمجھانے کے لئے کہا کہ بھائی اگر آپ تہذیب بیکری پر کھڑے ہو کر یہ کہیں کہ "آپ کا کیک مہنگا ہے، دیکھو فلاں بیکری والے سستا دے رہے ہیں اور فلاں اس سے بھی سستا" تو تہذیب بیکری والے کا جواب کیا ہوگا؟ یہی ناں کہ جناب ہر کیک ایک سا نہیں، آپ کو سستا خریدنا ہے تو ان سے خرید لیں لیکن ہمیں وہ کیک بیچنے کا نہ کہیں اور نہ ہی وہ ریٹ بتائیں۔ تو اسی طرح عرض ہے کہ عمرہ کرانے والی سب کمپنیوں کے پاس مکہ و مدینہ میں نہ تو ایک جیسے ھوٹلز ہیں اور نہ ہی زائرین کو سہولت دینے کے حوالے سے سب کے پراسسز اور محنت ایک جیسی ہے۔ معاشیات کی زبان میں بات کروں تو کہنے کا مقصد یہ ہے کہ عمرے کا پیکیج کوئی "یکساں" (homogeneous) شے نہیں ہے۔ جس طرح تہذیب بیکری والا آپ کی یہ بات سن کر سستا کیک بیچنا شروع نہیں کردیتا اسی طرح ہماری کمپنی نے جو فیصلہ کیا ہے وہ اس فیصلے کو چھوڑ کر سستے پیکیجز نہیں بیچے گی، آپ کو سستے پیکیجز درکار ہیں ہم آپ کو وہ کمپنیاں اور افراد بتا دیتے ہیں جو آپ کو وہ سہولت فراہم کرسکتے ہیں۔

##############################
https://web.facebook.com/zahid.mughal.5895/posts/2638882559538469
ماؤنٹین ویز عمرہ پیکیجز کا تعارفی براؤشر

##############################
https://web.facebook.com/zahid.mughal.5895/posts/2642451325848259
خدا نے شوہر کو بیوی پر قوام بنایا ہے۔ اس کا مطلب یہ ہے کہ بیوی کو ہر کسی (بشمول اپنے باپ، ماں و بہن) کی زیادتی سے بچانا اور اس کے حقوق کا تحفظ کرکے انہیں باہم فراہم کرنا، خدا نے اس کے لئے مرد کو ذمہ دار بنایا ہے۔ یعنی ایسا نہیں ہونا چاہئے کہ جب کسی کا دل چاہا اس نے آپ کی بیوی کے حقوق مارلئے۔ اس بارے میں بھی پوچھ ہونے والی ہے۔ قوام ہونا، یہ اصلا "ذمہ داری" (ڈیوٹی) ہے نہ کہ "حق" (رائیٹ)۔ شوہر کو جو اضافی حقوق دئیے گئے ہیں وہ اسی ذمے داری کی ادائیگی کے لئے دئیے گئے ہیں۔  کلکم راع

##############################
https://web.facebook.com/zahid.mughal.5895/posts/2644152765678115
مشرف کو غدار قرار دے کر پھانسی دینے کا فیصلہ اگرچہ علامتی ہے لیکن اہم ہے۔ ساس کی حکومت کے خاتمے کی ابتداء بہو کے زبان کھولنے سے ہی ہوا کرتی ہے۔ اور ساس اس پر غم و غصے سے تلملا اٹھتی ہے۔

##############################
https://web.facebook.com/zahid.mughal.5895/posts/2643331879093537
نکے کے فرار دادا ابو غدار قرار!

##############################
https://web.facebook.com/zahid.mughal.5895/posts/2645291338897591
تلفیق کا اصل مسئلہ ۔۔۔۔۔ علم کی کم از کم خصوصیت کا انکار تلفیق میں اصل مسئلہ کیا ہے یہ بات مجھے اسلامی معاشیات و بینکاری کے اجتہاد دیکھ کر سمجھ آئی۔ ذیل کے گوشوارے میں دکھایا گیا ہے کہ جدید کرنسی کے بارے میں تین ممکن پوزیشن اختیار کی جاسکتی ہیں:  1) یہ فلوس کی طرح ہیں 2) یہ قرض کی رسید ہیں 3) یہ سونا جاندی کی طرح بذات خود شے بن جانے کی وجہ سے کرنسی ہیں  ان تین میں سے کسی ایک پوزیشن کو اختیار کرنا امر واقعہ کی چیز ہے، یعنی کرنسی کی حقیقت ان میں سے کیا ہے اس کا تعلق موجود حقائق (یعنی موجودہ معیشت میں اس کے فنکشز) سے ہے۔ ایک محقق ان میں سے جو بھی پوزیشن اختیار کرتا ہے اس کے بعد دئیے گئے چار مسائل میں وہ ان نتائج تک پہنچتا ہے جو اس گوشوارے میں دئیے گئے ہیں۔ مثلا کرنسی کو فلوس ماننے کا نتیجہ یہ ہے کہ کرنسی میں قرض کی لین دین پر سود لینا جائز ہے، کرنسیوں کے حاضر و مستقبل کے سودے جائز ہیں لیکن اس قرض کی انڈکسنگ جائز نہیں۔ اسی طرح دیگر دو پوزیشنز سے بھی چند منطقی نتائج پیدا ہوتے ہیں۔ ایک محقق کے لئے یہ ممکن نہیں کہ وہ بیک وقت یہ تین پوزیشنز اختیار کرلے کیونکہ یہ شے واحد کی حقیقت کے بارے میں تین "الگ" مفروضات ہیں جنہیں یکجا نہیں کیا جاسکتا۔ علمی طور پر یہ بھی ممکن نہیں کہ وہ ایک نتیجہ ایک پوزیشن سے اور دوسرا دوسری پوزیشن سے اخذ کرلے۔ دلچسپ بات یہ ہے کہ اسلامی معاشیات دان ایسا ہی کرتے ہیں، چنانچہ ان کے اجتہادات کی نوعیت آخری کالم میں دی گئی ہے جہاں وہ من پسند نتائج حاصل کرنے کے لئے مختلف پوزیشن سے اخذ کا طریقہ اختیار کرتے ہیں۔ ظاہر ہے اس قسم کے اجتہادات کی کوئی علمی حیثیت نہیں کیونکہ علم کی پہلی و کم از کم خصوصیت داخلی ھم آھنگی ہے۔ تلفیق کا بنیادی مسئلہ یہ ہے کہ وہ علم کی اس پہلی و کم از کم خصوصیت پر ضرب لگاتی ہے۔ جو لوگ یہ کہتے ہیں کہ سارے امام متقی تھے، کبھی کسی کی اور کبھی کسی کی بات ماننے میں مسئلہ کیا ہے، وہ سادہ لوحی کا شکار ہوتے ہیں۔ عام آدمی ایسا کرے تو سمجھ آتی ہے لیکن پڑھا لکھا کرے تو حیرانی ہوتی ہے۔ اگر مختلف اماموں کے فتووں سے لوگوں کو "آسانیاں" فراہم کرنے میں کوئی خرابی نہیں ہے تو پھر کرنسی میں قرض کی لین دین پر سود کی اجازت دینے میں کیا مسئلہ ہے، بس اتنا ہی تو کرنا ہے کہ اس معاملے میں بھی اسے امام یوسف کے قول کی پیروی میں فلوس مان لیں جیسے کرنسیوں کے مستقبل کے سودوں کو جائز کہنے کے لئے مان لیا جاتا ہے۔ کچھ نئے مجتہدین وہ ہیں جنہیں اس سوال سے سرے سے کوئی دلچسپی نہیں ہوتی کہ کرنسی کی حیثیت کیا ہے، وہ بس سائل کے سوال سن کر اسے آسان راستہ بتانے کو اجتہاد سمجھتے ہیں۔

##############################
https://web.facebook.com/zahid.mughal.5895/posts/2648372405256151
سردیوں کی چھٹیوں میں فیملی کے ساتھ مختصر پیکیج!

##############################
https://web.facebook.com/zahid.mughal.5895/posts/2648339501926108
"ہمارے استاد کلاسیکل و کنیزین میں سے کیا ہوتے ہیں؟"  پی ایچ ڈی کی کلاس میں ایک طالب علم نے سوال پوچھا کہ سر جو اساتذہ ہمیں کلاسیکل و کینیزین اکنامکس وغیرہ پڑھاتے ہیں ہمیں کبھی سمجھ نہیں آئی کہ وہ خود ان میں سے کیا ہوتے ہیں؟  یہ امر واقعہ سے متعلق ایک دلچسپ و متعلق سوال تھا۔ اس سوال کا جواب سمجھنے کے لئے اس بات کو سمجھنا ضروری ہے کہ علم جب تاریخی طور پر مقامی بنیادیں رکھتا (historically & locally rooted) ہو تب وہ عصبیت بن کر شناختیں پیدا کرتا ہے، اگر ایسا نہ ہو بلکہ علم آپ کی ذات و معاشرے کے لئے امپورٹڈ ہو تو وہ ایسی کوئی شناخت پیدا نہیں کرتا۔ اس کی مثال سمجھنا ہو تو مدارس میں جاکر کسی استاد سے پوچھئے، وہ آپ کو معین طور پر بتائے گا کہ میں مثلا حنفی ہوں یا شافعی۔ ایسا اس لئے کہ یہ علوم ہماری تاریخ میں گہری بنیادیں رکھتے ہیں اور اسی لئے شناخت کی بنیاد بنتے ہیں۔ امریکہ و یورپی ممالک کے لئے معاشیات کے مختلف گروہوں و فرقوں کی حیثیت ایسی ہی شناختوں کی ہے۔ مثلا یہ جسے میکرو اکنامکس کہتے ہیں، یہ خالصتا امریکی و یورپی سرمایہ دارانہ معیشتوں کے تناظر میں ابھرنے والی بحثوں کا نتیجہ ہے۔ تو وہاں اس علم سے متعلق ماھرین کلاسیکل، کنیزین، مانیٹرسٹ وغیرہ وغیرہ میں سے کچھ ہوتے ہیں۔ اسی طرح ان ممالک کی بعض جامعات کے افراد نے معاشیات کے فہم سے متعلق اپنے اپنے زاویہ نگاہ پیدا کئے ہیں اور وہ اب ان جامعات کا خاصہ بن گئے ہیں۔ مثلا اگر کسی نے پوسٹ کنیزین اکنامکس سیکھنا ہو تو اس کے لئے الگ جامعہ ہے، کسی نے مینگر و ھائیک کے اکنامک افکار سیکھنا ہوں یا انالیٹیکل مارکس ازم سیکھنا ہو تو الگ اور اگر کوئی نیوکلاسیکل قسم کی اکنامکس اعلی سطح پر سیکھنا چاھتا ہو تو نارتھ امریکہ کی کسی جامعہ میں داخلہ لے لے۔ تو کہنے کا مقصد یہ کہ جب مقامی مسائل کو حل کرنے کے لئے مقامی سطح پر علم پیدا ہوتا ہے تو وہ نظریاتی عصبیتیں پیدا کرکے شناختیں پیدا کرتا ہے، یہ شناخت پیدا کرنا ہی اس علم کی پختگی کی علامت ہوتی ہے۔ ہمارے یہاں (اور ہمارے جیسے سب ترقی پزیر ممالک میں) ایسا کچھ بھی نہیں، یعنی فہم معاشیات کے حوالے سے ہمارے یہاں ایسا کوئی علم پیدا نہیں کیا جاسکا جو شناخت کی بنیاد بن سکے ("اسلامی معاشیات" اس کی ایک کوشش بہرحال ہے لیکن ہمارے اکثریت ماھرین معاشیات اسکی طرف راغب نہیں)۔ ہمارے یہاں کے اساتذہ بس اچھے استاد یا بہت ہوگیا تو محقق و سکالر ہوتے ہیں، اسی طرح اگر آپ مغربی جامعات میں جائیں تو وہاں اسلامی علوم پڑھانے والے لوگ آپ کو محقق و سکالر تو ملیں گے لیکن حنفی و شافعی نہیں۔ علم جب بیرون سے برآمد ہو تو وہ شناخت پیدا نہیں کرتا۔ ہمارے لوگوں کے لئے معاشیات ایسا ہی ایک بیرونی علم ہے لہذا یہ کچھ بھی نہیں ہوتے۔

##############################
https://web.facebook.com/zahid.mughal.5895/posts/2649424171817641
مشرف کے خلاف جو فیصلہ آیا ہے وہ کسی فرد واحد کا کمال نہیں ہے، سیاستدانوں اور عدلیہ کے ججز و وکلاء نے مل کر اسے ممکن بنایا ہے۔ صرف کسی ایک شخص یا فریق کو اس کا کریڈٹ دینا یہ حقیقت واقعہ کے خلاف ہے۔ ایسی چیزیں ماحول بننے کی مرھون منت ہوا کرتی ہیں اور وہ ماحول بہت سے لوگوں کی کوششوں سے بنتا ہے اور جب ماحول بن جاتا ہے تو کام بظاہر آسان ہوجاتا ہے۔

##############################
https://web.facebook.com/zahid.mughal.5895/posts/2649056655187726
دوستوں کا کہنا تھا کہ عمرے کے پیکیج کا اشتہار اردو میں بنانا چاہئے، سوچا اس کا بھی تجربہ کرتے ہیں۔ یہ پرانا پیکیج نہیں ہے نیا ہے۔ اب تک نسبتا کم ریٹس میں فائیو اور فور سٹار والے تمام پیکیجز شٹل سروس کے ساتھ تھے، یہ پیکیج حرمین سے نزدیک فور سٹار ہوٹلز کے ساتھ ہے۔

##############################
https://web.facebook.com/zahid.mughal.5895/posts/2653555361404522
اس سال شریعہ اکیڈمی کے ساتھ ٹریننگ کورسز کے سلسلے میں چترال گیا تو راستے میں وٹو صاحب کے ساتھ ایک اکیڈمی بنانے کا خیال و نقشہ ڈسکس ہوا۔ سفر لمبا تھا، ساتھ سفر کرنے والے اکثر ساتھیوں کو لگتا رہا کہ وقت گزارنے کے لئے خوش گپیاں ہورہی ہیں! لیکن میں نے ان سے کہا کہ آپ دیکھو گے کہ یہ خواب ان شاء اللہ اسی سال شرمندہ تعبیر ہوگا (اس پر بھی بعض دوست مسکراتے رہے)۔ چنانچہ واپسی کے بعد اکیڈمی کے قیام کے لئے قانونی تقاضے پورے کرنے کا  آغاز کردیا گیا اور ساتھ ہی ساتھ اس کے مقاصد اور سرگرمیوں کا خاکہ بھی بنانا شروع کردیا۔ محسوس ہوتا ہے کہ اب اس اکیڈمی کے باقاعدہ اعلان کا وقت آگیا ہے۔

##############################
https://web.facebook.com/zahid.mughal.5895/posts/2659745117452213
دو بندوں کا دس دن کا کتنا خرچہ ہے۔ کرایہ سمیت؟

##############################
https://web.facebook.com/zahid.mughal.5895/posts/2661809270579131
قرآن نے کہا کہ دن کے بعد رات اور رات کے بعد دن کو لے آنا، یہ اللہ کی نشانی ہے۔  رسول اللہﷺ نے بتایا کہ دن میں رات پیدا کردینا (جسے سورج گرھن کہہ دیتے ہیں)، یہ بھی اللہ کی نشانی ہے۔ نشانی کا حق یہ ہے کہ اسے دیکھ کر نشانی والے کو یاد کیا جائے اور مومن یہی کرتا ہے۔

##############################
https://web.facebook.com/zahid.mughal.5895/posts/2661685307258194
لاھور میں اسلام آباد سے بھی زیادہ سردی ہے، دھند کے سبب تین دن تک سورج کی شکل دیکھنے کو نہ ملی۔

##############################
https://web.facebook.com/zahid.mughal.5895/posts/2663622470397811
کافی تجربات کے بعد عمرہ زائرین کو عند الطلب تفصیلی پیکیجز فراہم کرنے کے لئے اس فارمیٹ کا انتخاب کیا گیا ہے، یہ جامع ہونے کے ساتھ ساتھ سمجھنے میں آسان بھی ہے۔ ہر ایک قسم کے (ایگزیکٹو، پریمیم، سٹینڈرڈ، اکانومی) پیکیجز کو الگ شیٹ پر ترتیب دے دیا گیا ہے۔ ماسوائے ایگزیکٹو پیکیج ہر قسم کے پیکیجز میں حرم سے قریب اور دور ہوٹلز کا انتخاب کیا گیا ہے۔

##############################
https://web.facebook.com/zahid.mughal.5895/posts/2665492833544108
جس وٹس ایپ گروپ میں سیکولرازم سے متعلق خورشید ندیم صاحب کا کالم شئیر کیا گیا اسی میں ان کی سپورٹ میں مولانا وحید الدین خان صاحب کا بھی سیکولرازم پر ایک کالم شئیر کیا گیا جو رسالہ میں چھپا تھا۔ مولانا وحید الدین خان صاحب نے سیکولرازم کے بارے میں اس دعوے کو دہرایا ہے کہ یہ مذھب کے معاملے میں صرف عدم مداخلت کا نام ہے نہ کہ مذھب مخالفت کا۔ ان کے خیال میں سیکولرفلاسفی اور سیکولر سیاسی بندوبست میں فرق کرنا لازم ہے، موخر الذکر صرف اس چیز کا نام ہے کہ انفرادی معاملات میں مذھب کی پابندی کی جائے البتہ اجتماعی معاملات انسانوں کے مشترکہ مفادات کی روشنی میں طے کئے جائیں۔ ان کا ماننا ہے کہ جو لوگ اس فرق کو نہیں پہچانتے وہ سیکولرام کے خلاف بے جا باتیں کرتے ہیں۔  علمی اعتبار سے سیکولر فلاسفی اور سیکولر بندوبست کو الگ کرنا ایک غیر علمی دعوی ہے لیکن فی الوقت اس بحث میں نہیں جاتے۔ سوال یہ ہے کہ خان صاحب اجتماعی فیصلوں کی بنیاد کے لئے جس چیز کو انسانوں کا "مشترکہ مفاد" قرار دے رہے ہیں یہ کیا چیز ہے، اس کا تعین کیسے ہوتا ہے نیز کیا قرآن و سنت سے ماوراء بھی انسانوں کے اجتماعی مفاد کا کوئی تصور موجود ہے؟ خان صاحب ان سوالات کو ایڈریس کئے بغیر ہی سویپنگ سٹیٹمنٹ دیتے چلے جاتے ہیں اور اس معاملے میں خان صاحب کی کوئی تخصیص نہیں۔ سیکولرازم کو نیوٹرل سمجھنے والے سب مفکرین کا یہی حال ہے کہ وہ تنویری علوم سے برآمد ہونے والے مفاد کو انسانوں کا مشترکہ مفاد فرض کرلیتے ہیں۔

##############################
https://web.facebook.com/zahid.mughal.5895/posts/2665247383568653
خورشید ندیم صاحب کا سیکولرازم پر ایک دعوتی کالم ایک وٹس ایپ گروپ میں جناب خورشید ندیم صاحب کا سیکولرازم پر ایک کالم شئیر ہوا جس میں انہوں نے حسب روایت سیکولرازم کے بارے میں ابہامات پر مبنی استدلال کے ذریعے مسلمانوں کو بالعموم اور پاکستانی مسلمانوں کو بالخصوص سیکولرازم کا "مذھبی ورژن" تیار کرنے کی دعوت دی ہے۔ ان کے دلائل کا حاصل اور ان پر مختصر تبصرہ پیش خدمت ہے۔  - دلیل 1: بھارت میں سیکولر طبقہ مسلمانوں کے حقوق کے لئے کھڑا ہے۔ بھارت اور دیگر جگہوں پر مسلمان اپنے لئے سیکولرازم ہی مانگتے ہیں۔ تو اگر سیکولرازم بھارت میں مسلمانوں کے لئے خطرہ نہیں تو پاکستان میں کیوں کر خطرہ ہوسکتا ہے؟  تبصرہ: ان کی اس دلیل پر کئی سطحوں پر گفتگو ممکن ہے (مثلا یہ کہ مسلمانوں کے لئے سیکولرازم کے "خطرے" کی نوعیت کیا ہے)۔ لیکن استدلال کا حاصل چونکہ بھارتی مسلمانوں کے تناظر میں ہے تو عرض ہے کہ  یہ بات پہلے بھی کئی مرتبہ کہی گئی ہے کہ بھارت وغیرہ کے مسلمانوں کے لئے سیکولرازم کا تقاضا ان کے حاضر و موجود حالات کی بنا پر اھون البلیتین کے اصول پر کیا جاتا ہے نہ کہ مطلوب و مقصود دین کے اصول پر (اگر کوئی اسے اصل مقصود سمجھتا ہے تو وہ غلط ہے، چاہے اس کا تعلق پاکستان سے ہو یا بھارت سے)۔ چنانچہ اس بنیاد پر مسلمانان پاکستان کے لئے اس کا تقاضا کرنا غیر منطقی ہے۔ رسول اللہﷺ نے ایک دور میں مسلمانوں کو حبشہ کی جانب ھجرت کے لئے کہا تھا، کیا اس سے یہ اخذ کیا جاسکتا ہے کہ رسول اللہﷺ نے مدینہ میں بھی حبشہ کی حکومت کے اصولوں کے مطابق حکومت تعمیر کی تھی یا کرنا چاہئے تھی؟  - دلیل 2: برصغیر میں لبرل سیکولرازم نہیں بلکہ مذھبی سیکولرازم چلے گی جس کی مثالیں صوفی سیکولرازم ہے تبصرہ: مذھبی سیکولرازم کی اصطلاح خوب ہے، اس کا معنی یہ ہوتا ہے کہ اسلام کوئی علم نہیں ہے کہ جس کی بنیاد پر اخذ احکام کیا جاسکے بلکہ اسلام بس ایک رویہ ہے جس کا اظہار انفرادی زندگی میں ممکن ہے اور سیکولرازم کے اندر اس رویے کا تحفظ ممکن ہے۔ ظاہر ہے یہ تصور ہی اسلامی روایت کے لئے اجنبی ہے، ہاں اصحاب المورد کے یہاں یہ عین ممکن ہے کیونکہ غامدی صاحب کے نزدیک دین (وحی) کی ضرورت محدود سے اعمال کے لئے ہے، باقی سب کچھ فطرت کے تحت چلتا ہے نیز یہ کہ اسلامی نظام کا قیام سرے سے کوئی دینی تقاضا نہیں۔ خورشید صاحب دراصل اسی کی تبلیغ کررہے ہوتے ہیں۔  یہ صوفی سیکولرازم بھی کوئی شے نہیں۔ کونسے عالم صوفی نے کہا کہ مسلمان، ھندو و عیسائی وغیرہ سب برابر ہوتے ہیں؟ حیرت کی بات یہ ہے کہ صوفیاء تو سب کو مسلمان بنانے کی سعی کرتے رہے اور ہمارے یہ مفکرین انہیں سیکولر ثابت کرنے میں مشغول ہیں۔  دلیل 3: اگرچہ قرآن و سنت کا مسلمانوں سے تقاضا ہے کہ وہ اپنے اجتماعی نظام میں اسکی بنیاد پر نظم وضع کریں لیکن جدید ریاستیں قومی ریاستیں ہیں جہاں شہریوں میں کوئی تقسیم روا نہیں رکھی جاتی۔ چنانچہ اہل علم کو سوچنا پڑے گا کہ ان حالات میں کیا کیا جائے تبصرہ: یہ جس قومی ریاست کا حوالہ دیا جارہا ہے یہ بذات خود لبرل سیکولر فکر کا حاصل ہے، مسلمانوں کے لئے اس کی پابندی کیوں کر لازم ہوگئی؟ کیا قومی ریاست کا یہ تصور کوئی منزل من اللہ شے ہے جس کے فارمیٹ میں کوئی تبدیلی کردینا گناہ ہو؟ کیا یہ فارمیٹ مطلوب دین ہے؟ اگر نہیں تو پھر مسلمان اپنی پوزیشن سے کیونکر دستبردار ہوں؟

##############################
https://web.facebook.com/zahid.mughal.5895/posts/2666006156826109
انسانوں کے مشترکہ مفاد کا افسانہ  کہا جاسکتا ہے کہ انسانوں کا مشترکہ مفاد وہ ہے جس پر سب انسان متفق ہوں۔  اس دلیل پر دو طرح کا محاسبہ ہے: ایک اس کے حقیقت واقعہ ہونے کے اعتبار سے اور دوسرے اس کے شرعا معتبر ہونے کے اعتبار سے۔  اول الذکر اعتبار سے ہمارا کہنا یہ ہے کہ انسانوں کے ایسے کسی مفاد کا وجود نہیں جسے سب انسان مشترک مانتے ہوں یا مانتے چلے آئے ہوں۔ مثلا انسانی جان کے تحفظ کی مثال لیجئے۔ کروڑوں نہیں بلکہ ارب سے زیادہ مسلمانوں کا ماننا ہے کہ جو شخص چند مخصوص قسم کے اعمال سرانجام دے اسے قتل کردینا چاہئے۔ اس کے برعکس لاکھوں کروڑوں انسانوں کا یہ ماننا ہے کہ انسان کو کسی صورت قتل نہیں کرنا چاہئے۔ چین میں بسنے والے کروڑوں کا ماننا ہے کہ چین میں اجتماعی پراپرٹی کے نظام کو پلپٹ کرنے والوں کو قتل کردینا جائز ہے۔ نجی ملکیت کی مثال لیجئے تو معلوم ہوگا کہ لاکھوں نہیں بلکہ کروڑوں انسان اس کے خلاف ہیں۔ انسانی مساوات کی بات کیجئے تو اربوں انسان مغرب کے مخصوص تصور مساوات کے خلاف ہیں (دنیا کے سب مذاھب کے ماننے والے اس کے مخالف ہیں، ماسوائے چند کروڑ ملحدین کے)۔ تجارتی لین دین کے اصولوں کی مثال لیں تو معلوم ہوگا کہ ہر دوسرا ملک پہلے سے اور یہ دونوں تیسرے سے تجارتی رکاوٹوں کے معاملے میں نالاں ہیں۔ الغرض کسی معاملے میں ایسے کسی مشترکہ مفاد کا وجود نہیں جسے سب انسان مشترک مانتے ہوں، ایسا دعوی صرف ایک ھوائی دعوی ہے اور درحقیقت یہ دعوی کرنے والے اپنے مخصوص مفاد کو سارے انسانوں کا مشترکہ مفاد سمجھتے ہیں۔ امام غزالی نے اس انسانی کمزوری کے بارے میں بہت پہلے ہی بتا دیا تھا کہ جو اسے اچھا لگتا ہے وہ سمجھتا ہے کہ وہ ہے ہی اچھا اور ھمیشہ اسے اچھا لگے گا نیز وہ سب کو بھی اچھا لگتا ہے۔  دوسری بات یہ کہ اگر ایک لمحے کے لئے مان بھی لیا جائے کہ ایسا کوئی فرضی مشترکہ مفاد موجود ہے تو پھر بھی یہ سوال اپنی جگہ برقرار ہے کہ مسلمان اسے ماننے کا کیوں کر مکلف ہے، اگر وہ قرآن و سنت کے مطابق نہیں؟

##############################
https://web.facebook.com/zahid.mughal.5895/posts/2667614483331943
سٹینڈرڈ عمرہ پیکیجز مزید آپشنز کے ساتھ! سٹینڈرڈ پیکیجز میں پہلے حرمین سے نزدیک کوئی آپشن نہیں دیا گیا تھا جو اب شامل کردئیے گئے ہیں۔

##############################
https://web.facebook.com/zahid.mughal.5895/posts/2667524866674238
کچھ لوگ دینی مسائل میں چن چن کر اختلافات دکھا کر یہ ثابت کرتے ہیں کہ اجماع اولا ممکن ہی نہیں اور اگر ممکن بھی ہو تو حجت نہیں۔ دلچسپ بات یہ ہے کہ یہی لوگ "انسانوں کے مشترکہ مفاد" کا افسانہ گھڑنے کے لئے سب انسانوں کے اجماع کو ممکن ہی نہیں بلکہ موجود بھی مانتے ہیں اور پھر اسے حجت بھی قرار دیتے ہیں!

##############################
https://web.facebook.com/zahid.mughal.5895/posts/2670105869749471
لاھور چمبا ھاوس کے سامنے سڑک میں نصب نشانات جن پر PHD لکھا ھوا ھے. یعنی کہ پی ایچ ڈی کو ٹائروں تلے روندا جارہا ہے اس ملک میں ویسے پی ایچ ڈی پر ایک لطیفہ بھی یاد آیا۔  استاد نے شاگرد کے ہاتھ میں انگریزی گرائمر کی کتاب دیکھ کر پوچھا کہ کتاب کا مصنف کون ہے؟  شاگرد: سر کوئی محمد حسین پھڈ صاحب ہیں استاد نے کتاب ہاتھ میں لے کر دیکھا تو اس پر لکھا تھا  Muhammad Hussain, PhD

##############################
https://web.facebook.com/zahid.mughal.5895/posts/2671886182904773
عمرہ زائرین کے لئے بری خبر یہ ہے کہ سعودی عرب کی جانب سے زائرین پر ھیلتھ انشورنس لاگو ہونے والی ہے جو شاید 110 سے 189 ریال فی کس تک ہوسکتی ہے۔ اس بارے میں خبریں کافی عرصے سے چل رہی ہیں کہ آج لگے گی یا کل۔ اگر اس کا لاگو ہونا کنفرم ہوگیا تو عمرہ مزید مہنگا ہونے والا ہے۔

##############################
https://web.facebook.com/zahid.mughal.5895/posts/2671575486269176
"فقہ الحاد و لبرل ازم" میں سال نو کی خوشی پر خرچ کی جانے والی رقوم سے کسی غریب کی مدد کرنا جائز و ضروری ہے یا نہیں، یا یہ صرف قربانی کی رقوم ہی سے ممکن ہے؟ آج کتنوں نے اپنی فقہ کی کتاب کھول کر یہ حکم معلوم کرکے اسے اپنی وال کی زینت بنایا؟ عقلی طور پر بھی دیکھو کہ یہ کیسا نامعقول عمل ہے کہ ایک سیارے نے دوسرے کے گرد چکر مکمل کرلیا اور ہم اس لایعنی عمل پر قیمتی ذرائع اڑا دیں! کہتے ہیں کہ اس کائنات میں تو لاکھوں نہیں کروڑوں سیارے ہیں جو ہمہ وقت اسی چکر مکمل کرنے کے عمل میں مصروف رہتے ہیں، تو کس کس کے چکر کی خوشی مناؤ گے؟

##############################
https://web.facebook.com/zahid.mughal.5895/posts/2674527459307312
سعودی حکومت کی طرف سے عمرہ زائرین پر بمع ٹیکس 199 ریال فی کس صحت انشورنس لاگو کردی گئی ہے جو ویزہ فیس کے ساتھ ادا کرنا ہوگی، اس کے عوض انہیں سعودی عرب میں متعدد فوائد میسر ہوں گے (مثلا حادثاتی موت کی صورت میں 1 لاکھ سے لے کر 3 لاکھ تک انشورنس اور اسی طرح علاج معالجے کی سہولیات وغیرہ)۔ انشورنس کی یہ رقم معتمرین نے ادا کرنا ہوگی، لہذا پیکیج ریٹس تبدیل کئے جارہے ہیں۔ ایگزیکٹو پیکیجز کے ریٹس اپ ڈیٹ کردئیے گئے ہیں، دیگر پیکیجز بھی ان شاء اللہ جلد ہی اپ ڈیٹ کردئیے جائیں گے۔

##############################
https://web.facebook.com/zahid.mughal.5895/posts/2675517472541644
پریمیم اور سٹینڈرڈ پیکیجز کے تبدیل شدہ ریٹس (بمع ھیلتھ انشورنس)

##############################
https://web.facebook.com/zahid.mughal.5895/posts/2677760272317364
انفرادی عمرہ پیکیجز متعارف کروانے کے لئے اس طرز پر پوسٹر بنانے کا آغاز کیا جارہا ہے

##############################
https://web.facebook.com/zahid.mughal.5895/posts/2676393312454060
اس سال سے نسٹ یونیورسٹی میں "پرفارمنس انکریمنٹ" متعارف کروایا گیا ہے جس کے مطابق جس استاد کی سالانہ اے اے آر (سالانہ کارکردگی رپورٹ) ایک خاص معیار سے زیادہ رہی ہو (شاید 90 فیصد سے زیادہ) اسے ایک سال تک 2 اضافی انکریکمنٹ ملیں گے۔ الحمدللہ بندہ بھی اس لسٹ میں شامل ہے۔

##############################
https://web.facebook.com/zahid.mughal.5895/posts/2680875688672489
آفس کلیگز کے ساتھ آج بمع فیملیز تربیلا ڈیم کی سیر کی گئی. ایک جاننے والے صاحب کی وساطت سے ڈیم کے تمام بیرونی و اندرونی نظام کی مشاھداتی بریفنگ بھی کروائی گئی۔

##############################
https://web.facebook.com/zahid.mughal.5895/posts/2680625652030826
سر پیکج کے ساتھ دعا بھی کر دیا کریں اللہ تعالی استطاعت اور توفیق بھی دے جزاک اللہ خیر

##############################
https://web.facebook.com/zahid.mughal.5895/posts/2682322121861179
مچھلی کا نیا تجربہ  سردیوں میں مچھلی کا استعمال زیادہ ہوجاتا ہے، اس حوالے سے بھی مختلف مچھلیوں کا تجربہ جاری رہتا ہے جن پر ماضی میں گاہے بگاہے پوسٹس لگائی جاتی رہی ہیں۔ دریائی مچھلی مجھے کبھی سمجھ نہیں آسکی، اس میں استثناء چڑا (انگریزی نام Klapia) ہے، بشرطیکہ سائز ایک کلو کے آس پاس ہو کیونکہ یہ اکثر چھوٹے سائز میں دستیاب ہوتی ہے اور بار بی کیو یا اوون میں بیک کی گئی ہو (یاد رہے کہ یہ فارمی بھی ہوتی ہے)۔ خیر یہ ایک ضمنی بات آگئی، اصل بات یہ بتانی تھی کہ کالا پاپلیٹ مچھلی کے ذائقے کا میں عرصے سے فین رہا ہوں البتہ اس میں خرابی یہ تھی کہ اس کے گوشت کا ریشہ موٹے سائز کا ہونے کے سبب یہ کھانے میں بوجھل محسوس ہوتی تھی، گویا بڑا گوشت کھا رہے ہوں۔ اس سال کے تجربات سے معلوم ہوا کہ کالا پاپلیٹ ایک کلو سائز کے آس پاس (بہتر ہے کمی کی طرف) خریدنی چاہئے، اسکی بوٹی کا ریشہ باریک و چھوٹا ہوتا ہے اور یہ کھانے میں بھی بوجھل محسوس نہیں ہوتی، ذائقہ تو اس کا ہے ہی کمال۔ البتہ یہ پرانی رائے اپنی جگہ برقرار ہے کہ ذائقے اور ریشے ہر اعتبار سے  انڈین سائمن مچھلی لاجواب ہے۔ یاد رہے کہ سائمن مچھلی کا ایک ورژن پاکستانی سائمن کے نام سے بھی آتا ہے (پکڑی دونوں پاکستانی سمندر سے ہی جاتی ہیں، بس نام کا فرق ہے)، اسے "سوا" (واو پر شد، یعنی Suwwa) بھی کہتے ہیں۔ ذائقے کے اعتبار سے دونوں ہی اچھی مچھلیاں ہیں، دونوں کی رنگت میں البتہ فرق ہے: انڈین سائمن اوپر سے ذرا سرمئی نما اور نچلے حصے میں سفیدی مائل رنگت کی ہوتی ہے جبکہ پاکستانی سائمن تقریبا ساری ہی سفیدی مائل ہوتی ہے۔ اہل کراچی سائمن کو "رامس" مچھلی کے نام سے جانتے ہیں، فشری پر کاروبار کرنے والے سائمن نام سے مچھلی کم ہی پہچانتے ہیں۔ سائمن مچھلی کا ایک ورژن ناورے سے بھی آتا ہے جس کا ریٹ تقریبا 4000 روپے کلو ہے، امپورٹڈ ہونے کی وجہ سے مہنگی ہے۔ پچھلے سال اس کا ریٹ 2800 روپے کے قریب تھا، اس سال روپے کی قدر گر جانے کے سبب مزید مہنگی ہوگئی ہے۔

##############################
https://web.facebook.com/zahid.mughal.5895/posts/2684091168350941
حرمین سے نزدیک، معیاری رھائش، مناسب ریٹس، مسجد نبوی کے خواتین والے دروازے کی طرف

##############################
https://web.facebook.com/zahid.mughal.5895/posts/2683224031770988
ہیومن رائٹس کا بنیادی مقدمہ کہ "فلاں چیز فرد کی مرضی کا معاملہ ہے وہ جیسے چاہے اسے استعمال کرے، اس کی مرضی پر کسی بیرونی بنیاد پر قدغن نہیں لگائی جاسکتی" خدا کی نازل کردہ شریعت کی عین و صریح نفی ہے۔ خدا نے شریعت بھلا اس کے سواء کیا بتانے کو نازل کی تھی کہ انسان کو اپنی مرضی (اختیار) کیسے استعمال کرنا ہے؟ جس نے مرضی دی ہے اسی کو حق ہے کہ اسے استعمال کرنے کا طریقہ بھی بتائے۔

##############################
https://web.facebook.com/zahid.mughal.5895/posts/2685339674892757
امریکی معیشت کی کمر توڑنا ، یہ کوئی ایسا ناممکن کام نہیں ہے۔ مسلم ممالک آج او آئی سی کے اجلاس میں فیصلہ کریں کہ آپس کی ساری لین دین ڈالر کے بجائے اپنی آپسی کرنسی کی صورت کریں گے، دیگر ممالک کو بھی قائل کیا جائے کہ وہ اسی کرنسی کے عوض ادائیگیاں کیا کریں اور اس کے بدلے انہیں ان کی کرنسی ادا کی جائے گی اور امریکہ کو اگر تیل خریدنا ہو تو اسے بھی اسی کرنسی میں ادائیگی کرنا ہوگی۔ یہ جو دھشت گرد ٹرمپ کہتا پھرتا ہے کہ امریکہ نے دنیا میں دھشت گردی برپا کرنے کے لئے 2 ٹریلین ڈالرز نئے ھتھیاروں پر خرچ کئے ہیں ہم دیکھیں گے کہ پھر امریکہ ان میں سے کتنے ڈالرز خرچ کرپاتا ہے۔ امریکہ دنیا کی سب سے زیادہ اور بڑی مقروض اکانومی ہے اور اس کے چلتے رھنے کی بنیادی وجہ اس کی حکومت کے جاری کردہ صفحوں کی مانگ ہے جسے برقرار رکھنے کے لئے یہ دنیا بھر کے ملکی معاملات میں مداخلت بھی کرتا ہے اور لیڈروں کا قتل بھی کرواتا ہے۔

##############################
https://web.facebook.com/zahid.mughal.5895/posts/2685302811563110
بچوں کے ساتھ محبت و شفقت سے پیش آنے کے علاوہ ان پر اپنی "رٹ قائم رکھنا" بھی ضروری ہوتا ہے۔ اس رٹ کو قائم کرنے اور رکھنے کے لئے کوئی بہت بڑی بڑی باتیں نہیں منوانا ہوتیں، اس کی اصل ٹریننگ دن بھر کی چھوٹی چھوٹی ہدایات پر عمل درآمد کی صورت ہوتی ہے: بیٹا پانی کا گلاس پکڑا دو، کچن سے برتن اٹھا کر کھانے کے دستر خوان پر رکھ دو، وہ میری عینک پڑی ہے، ذرا پکڑا دو وغیرہ وغیرہ ۔ یاد رکھئے، "بڑوں کا کہنا ماننا" یہ ایک عادت ہے اور اسے پکا کرانے کے واسطے دن بھر میں درجن بھر سے زیادہ ٹریننگ کے مواقع ہر گھر میں میسر ہوتے ہیں۔

##############################
https://web.facebook.com/zahid.mughal.5895/posts/2688144657945592
ایک مجلس میں یونہی عمومی گفتگو چل رہی تھی کہ ایک صاحب نے پاکستان کے بعض دیہاتی علاقوں کے "بڑوں" (وڈیروں و سرداروں وغیرہ) کا شکوہ شروع کردیا کہ یہ لوگ اپنے علاقے میں سکول نہیں پنپنے دیتے کیونکہ ان کے خیال میں سکول پڑھنے والا بچہ پھر سرکار کی نوکری کرتا ہے ان کی نہیں اور اس سے ان کی چودھراھٹ ختم ہوتی ہے۔  عرض کیا کہ اس رویے کے مطلوب و غیر مطلوب ہونے کی بحث کو ایک طرف رکھ کر غور کریں تو معلوم ہوگا کہ یہ "بڑے" اس معاملے میں انوکھے نہیں ہیں، بعینہہ یہی رویہ جدید ریاستیں بھی بچے کے حوالے سے رکھتی ہیں، فرق دائرہ اختیار کے سائز کا ہے۔ چنانچہ سرمایہ دارانہ ریاست اس بڑے سے تو چھوڑئیے ماں باپ سے بھی بچہ چھین کر اپنے قائم کردہ سکول بھجواتی ہے جہاں اس کی مرضی کا نصاب پڑھایا جاتا ہے کیونکہ وہ چاہتی ہے کہ بچہ اس کے قائم کردہ نظام (سرمائے میں مسلسل بڑھوتری) کی خدمت کرنے لائق ہوسکے تاکہ اس ریاست کا وجہ جواز و اقتدار قائم و دائم رہ سکے۔ جس طرح یہ ریاست اپنے مقصد کو بچے کا مقصد بتا کر پیش کرتی ہے وہ بڑا بھی اسکول کو بچے اور اپنے معاشرتی نظم کے لئے مہلک سمجھ کر اس کی مخالفت کرتا ہے۔ فرق بس اتنا ہے کہ ہم ایک جبر کو ناجائز و غیرمعقول سمجھتے ہیں اور دوسرے کو جائز جبکہ اپنی وضع میں دونوں جبر ہی ہیں۔

##############################
https://web.facebook.com/zahid.mughal.5895/posts/2688555454571179
دنیا کے درجن سے زائد ممالک میں اپنی فوجیں امریکہ نے اتار رکھی ہیں ۔۔۔۔۔۔ اور دنیا میں دھشت گردی کی وجہ مسلمان ہیں۔

##############################
https://web.facebook.com/zahid.mughal.5895/posts/2689522187807839
مردوں پر ایک سونا اللہ نے اور دوسرا سونا عورتوں نے حرام کر رکھا ہے!

##############################
https://web.facebook.com/zahid.mughal.5895/posts/2691058517654206
لیس کمثلہ شئ (شوری: 11) اس کے مثل جیسی بھی کوئی چیز نہیں اللہ تعالی کی ذات اس کائنات و مافیہا سے کس قدر منزہ و ماوراء ہے یہ آیت اس کے بیان کی انتہاء ہے۔ آیت میں یہ نہیں کہا گیا کہ خدا کی طرح کوئی چیز نہیں بلکہ یہ کہا گیا ہے کہ اس کی مثال جیسی بھی کوئی چیز نہیں۔ مطلب یہ کہ یہ سمجھنے اور سمجھانے کے لئے کہ "خدا کیسا ہے" اگر تم کسی بہت ہی بلند تر تصور پر مبنی کوئی مثال سوچو تو وہ مثال جو تم نے سوچی ہے اس جیسی کوئی شے بھی اس کائینات میں نہیں، چہ جائیکہ خدا جیسا کچھ ہو!

##############################
https://web.facebook.com/zahid.mughal.5895/posts/2698103920282999
چھواروں کے حلوے کی ترکیب  سردی کے موسم میں ایسی چیزیں استعمال میں رکھا کریں - ایک پاؤ چھواروں کو اچھی طرح دھو کر انکی گھٹلیاں نکال لیں۔ انہیں ڑیڑھ سے دو کلو گرم دودھ میں بھگو کر رات بھر کے لئے چھوڑ رکھیں (دودھ خراب ہونے کا ڈر ہو تو فریج میں بھی رکھا جاسکتا ہے) - اب اگلی صبح ان چھواروں کو جوسر مشین کے ذریعے بلینڈ کرلیں (سارے چھواروں کو ایک ساتھ بلینڈ نہ کریں کہ مشین خراب ہوسکتی ہے، تھوڑے دودھ کے ساتھ تھوڑے چھوارے جگ میں ڈال کر بلینڈ کریں) - بلینڈ کئے ہوئے اس آمیزے کو کسی دیگچے میں ڈال کر پکنے کے لئے رکھ دیں اور تھوڑی دیر بعد چمچ ھلاتے رہیں۔ جب دودھ سوکھ جائے (یعنی دیگچے میں پانی بننے کا عمل رک جائے) تو اب اس میں چوتھائی کپ دیسی گھی شامل کریں اور اچھی طرح بھون لیں۔ حلوہ جب جڑنے لگے (یعنی سائیڈوں سے گول ہونے لگے) تو سمجھئے پک چکا۔  پکائی کا کل وقت لگ بھگ ڑیڑھ سے دو گھنٹے۔

##############################
https://web.facebook.com/zahid.mughal.5895/posts/2699309583495766
ایک دن میں 3 گھنٹے والے امتحان کی 62 کاپیاں چیک کرنے کا اپنا عالمی ریکارڈ بنا ڈالا آج میں نے!  اس تکلیف کو صرف استاد ہی جان سکتا ہے!

##############################
https://web.facebook.com/zahid.mughal.5895/posts/2699126260180765
"فیمیل لیبر فورس پارٹیسیپیشن" سفر کی منازل  1) بچی کو پڑھاؤ کہ علم بذات خود مقصود ہے، نوکری کوئی مقصد تو نہیں 2) اتنی پڑھ لکھ کر گھر بیٹھی ہے، نوکری کیوں نہیں کرتی یہ؟ پڑھنے کا کیا فائدہ؟  3) چلو جب تک فارغ ہے نوکری کرلے، شادی کے بعد چھوڑ دے  4) آخر شوہر کا ھاتھ بٹانے میں کیا حرج ہے؟ 5) لڑکے والے اور لڑکا دل ہی دل میں: نوکری یافتہ ہونا تو لڑکی کی ایک خوبی ہے، یہ اس کا اثاثہ ہے جس کا ہمیں فائدہ ہے 6) لڑکی کو بھی لڑکے کی طرح ذمہ داری اٹھانی ہوگی  ہمارے یہاں اس آخری منزل کا اظہار رہ گیا ہے!

##############################
https://web.facebook.com/zahid.mughal.5895/posts/2699883983438326
دینی معاملات پر سوال اٹھانے والا "جدید تخلیقی ذھن" مذھب کے صرف ان پہلووں پر سوال کرتا ہے جو جدید سیکولر نظام میں فٹ نہیں ہوتے، باقی دین کے بارے میں اس کا تخلیقی ذھن روایتی رھتا ہے اور غالب نظام کے تضادات پر بھی اس کا یہ ذھن مطمئن رہتا ہے۔

##############################
https://web.facebook.com/zahid.mughal.5895/posts/2699690473457677
عدالت چاہے کچھ بھی کہے، ہے تو وہ غدار ہی نا!

##############################
https://web.facebook.com/zahid.mughal.5895/posts/2702234153203309
"دس ھزار مرتبہ ٹوکا" بمعنی کثرت سے ٹوکا غامدی صاحب نے ایک پروگرام میں سائل کو ایک "اصول" سمجھاتے ہوئے جواب دیا کہ قرآن میں اللہ نے دس ھزار مرتبہ رسول اللہﷺ کو ٹوک دیا۔ متاثرین المورد میں سے بعض کا کہنا ہے کہ دس ھزار سے مراد یہ عدد نہیں بلکہ صرف "کثرت" ہے جیسے کہتے ہیں کہ "میں نے تمہیں ہزار مرتبہ یہ کہا ہے" وغیرہ اور اسے لے کر ان کا کہنا ہے کہ دیکھو بات کا بتنگڑ بنایا جارہا ہے۔  جناب اتنی معمولی سی بات سب جانتے ہیں کہ اس قسم کا لفظ کثرت کے لئے بولا جاتا ہے لیکن گزارش یہ ہے کہ مقام رسالت کے تناظر میں اس عمل سے متعلق "کثرت" کا یہ دعوی ہی تو سرے سے غلط ہے کیونکہ یہ بات خلاف واقعہ ہے کہ قرآن میں اللہ نے رسول اللہﷺ کو "کثرت کے ساتھ" کسی کام سے "ٹوکا"۔ اگر کوئی "محقق" بہت تحقیق بھی کرلے تب بھی قرآن میں "چند" مقامات (جی ہاں "چند" نہ کہ "کثیر" اور وہ بھی ایسے جن کی تعداد پر بھی اختلاف ہوگا) سے زیادہ  کی نشاندھی نہیں کرسکے گا جس پر لفظ "ٹوک دینا" کہنا درست ہو۔ الغرض اس معاملے میں "دس ھزار بعمنی کثرت" کا دعوی ہی لغو، غیر علمی و خلاف واقعہ بات ہے۔ چنانچہ جو معاملہ زیادہ سے زیادہ "چند" کا تھا آپ نے اسے "کثیر" کا رنگ دے دیا اور پھر اسے بڑھا چڑھا کر دکھانے کے واسطے "دس ھزار کے عدد" کا پہاڑ بھی لا کھڑا کیا۔

##############################
https://web.facebook.com/zahid.mughal.5895/posts/2701476773279047
فائیو سٹار پیکیج، پانچ بیڈ والے کمرے کے آپشن کے ساتھ! اگر آپ 5 افراد ہیں تو یہ انتہائی مناسب خرچ فائیو سٹار پیکیج ہے۔

##############################
https://web.facebook.com/zahid.mughal.5895/posts/2703548173071907
جن کا ماننا  ہے کہ جنت میں بیوی کے علاہ کوئی حور نہیں ملے گی انہیں آخرت میں ان کے اس قول کے مطابق ہی انٹرٹین کیا جائے گا، وہ اپنی والی ہمیں ٹرانسفر کرانا نہ بھولیں :)

##############################
https://web.facebook.com/zahid.mughal.5895/posts/2706414556118602
بعض لوگ اپنے مذھبی تیقن کو بیان کرنے کے لئے یہ انداز بیان اختیار کرتے ہیں کہ "خدا اور مذھب میری دریافت ہیں"، "میں نے مذھب کو عقل اور تحقیق کی بنیاد پر جانا ہے" وغیرہ وغیرہ۔  اس کے برعکس امام غزالی اپنی داستان حیات میں بتاتے ہیں کہ مذھبی حقائق سے متعلق جن امور پر مجھے تیقن میسر آیا وہ عقلی دلائل کا نتیجہ نہیں تھا بلکہ اللہ تعالی کا فضل تھا کہ اس نے بعض امور پر میرے دل کو مطمئن کردیا۔  یہ بات کوئی معمولی ذھن کا بندہ نہیں بلکہ وہ کہہ رہا ہے کہ اگر صرف مذھبی علوم نہیں بلکہ عقلی علوم سے متعلق بھی ایک درجن بڑے انسانی ذھن والوں کی ایک لسٹ تیار کی جائے تو وہ اس میں شامل ہوگا۔ یہ بات امام غزالی نے محض عاجزی کے طور نہیں کہی بلکہ علمیاتی دائرے میں کہی۔ وہ انسان کو بھی جانتے تھے، عقل کو بھی اور خدا کے انسان کے ساتھ مسلسل تعلق کو بھی۔

##############################
https://web.facebook.com/zahid.mughal.5895/posts/2706316369461754
وحی اور عقل کی گفتگو میں چند قابل لحاظ پہلو آج غامدی صاحب کا "عقل اور وحی" کے تعلق پر مبنی ایک تازہ پروگرام دیکھا جس میں وہ سائلین کے ساتھ اسی بحث میں پھنسے رہے کہ عقل پرائمری سورس آف علم ہے یا وحی اور پوری گفتگو عقل اور انسان سے متعلق چند غلط مفروضات پر مبنی تھی۔ مذھب اور عقل کے تعلق پر گفتگو کرتے ہوئے چند باتوں کا خیال رکھنا لازم ہے:  - انسان ایک تاریخی و سماجی وجود ہے نہ کہ مجرد۔ اس کا مطلب یہ کہ ایسا کبھی نہیں ہوتا کہ تمام تعلقات و تصورات سے منقطع ایک "مجرد فرد" کو یہ فیصلہ کرنا ہوتا ہے کہ خدا کیا چاھتا ہے۔ انسان کی تاریخ انبیاء کی تاریخ ہے، انسانیت کا آغاز ایک پیغمبر سے ہوا جس نے اپنی اولاد کو اپنے "وجود" (قول، فعل، جذبات) سے حق منتقل کیا اور اس کی اولاد نے اگلوں کو منتقل کیا۔ اس سلسلے میں جب ضرورت سمجھی گئی ایک نئے نبی کو بھیج دیا گیا۔ الغرض انسانوں کو راھنمائی کے بغیر کبھی نہیں چھوڑا گیا، انسانوں پر ایسا کوئی وقت نہیں گزرا جب حق کلیتا ان سے گھو گیا ہو اور اسے پہچاننے اور پہنچانے والا کوئی انسان نہ بچا ہو۔  -  جدید ڈسکورس میں "عقل" کا نام لے کر جس چیز کی گفتگو کی جاتی ہے انسان اس سے وسیع تر مفہوم کا حامل ہے (اس تصور عقل پر یہاں گفتگو کا محل نہیں) اور مذھب انسان کو اس کے کلی وجود کے ساتھ اپیل کرتا ہے۔ اللہ کا نبی ایک انسان ہوتا ہے، جو خوش بھی ہوتا ہے اور غمگین بھی، اسے راحت بھی محسوس ہوتی ہے اور تکلیف بھی، اس کی بیوی بچے بھی ہوتے ہیں اور دوست و دشمن بھی، وہ امن میں بھی رہتا ہے اور جنگ بھی کرتا ہے، اسے سکون بھی میسر ہوتا ہے اور اس پر خوف بھی لاحق ہوتا ہے۔ یہ ہے "علم کا اولین ماخذ"، ایک جیتا جاگتا معیاری انسان نہ کہ محض چند مجرد معیاری عقلی اصول۔ انسان اپنے مجموعی وجود کے ساتھ دعوت کا مستحق ہے اور اس کا بندوبست بھی ایسے ہی مجموعی وجود کے ساتھ کیا جاتا رہا ہے۔ نبی اپنے اس "کلی وجود کے ساتھ" انسان کو حق کی دعوت دیتا ہے اور لوگ اس کے اس "کلی وجود" کو دیکھ کر اپنے کلی وجود کے ساتھ اس کی طرف لپکتے ہیں، نہ کہ محض اس کی "منطقی" (دماغی عقلیت سے متعلق) باتوں کو دیکھ کر۔ حق کی پہچان کرانے کا واحد، حتمی و کلی معیار دماغی عقلیت نہیں ہے بلکہ عمل کی پختگی اس سے بڑھ کر ہے، زیادہ لوگ رسول اللہﷺ اور صحابہ کے عمل کو دیکھ کر مسلمان ہوئے۔ اگر کسی حق کی نمائندگی کرنے والے لوگوں کا عمل اس کی سچائی کی دلیل نہیں دے رہا تو بھلا وہ کتنے لوگوں کو اس کی سچائی کا یقین دلا سکیں گے؟   - خدا نے وحی کی صورت میں منطق و حساب کے ایسے اصول نازل نہیں کئے جن میں مجرد اصول تو نافذ العمل ہوتے ہیں جبکہ متعلقہ شے passive رہتی ہے۔ یعنی انسان کا معاملہ یوں نہیں ہے کہ ٹرائی اینگل تو کچھ نہیں کرتی سب کچھ فیثا غورث کے اصول کرتے ہیں جو بس ٹرائی اینگل کی حقیقت کو واضح کردیتے ہیں۔ چنانچہ انسان اور اس کی عقل کا معاملہ یوں نہیں ہے کہ عقل اپنے سے باہر موجود انسان اور حقیقت سے متعلق کچھ مجرد اصولوں کو "واضح" کرتی چلی جاتی ہے اور بس، نہیں ایسا نہیں ہے۔ جنہوں نے انسانی عقل کو یوں پہچانا انہوں نے انسانی عقل اور انسان دونوں کو نہیں پہچانا۔  - عقل کے فنکشنل ہونے کے لئے لازم ہے کہ وہ اپنے سے ماقبل چند تصورات کو سچائی کے طور پر قبول کرتی ہے، چاہے اس کا سورس کوئی روایت ہو، خود انسان کی اپنی خواھشات ہوں اور یا پھر خدا کے پیغمبر کی بات۔ جو عقل کائنات کے بادشاہ کی انکاری ہے، اس کے سامنے یہ مقدمہ پیش نہیں کیا جائے گا کہ چلو آؤ وحی کو "مجرد عقل" پر جانچتے ہیں، ہرگز نہیں بلکہ اس سے یہ پوچھا جائے گا کہ یہ بتاؤ کہ جس بت کی تم پوجا کررہے ہو اس کی حقیقت کیا ہے؟ کیا وہ انسان کو اس کی حقیقت سے متعلق تسلی بخش جواب دیتا ہے؟ اسے واضح کیا جائے گا کہ تم اس جھانسے میں ہو کہ تم نے کوئی پوزیشن نہیں لی ہوئی جبکہ سچ یہ ہے کہ تم نے موجودہ سسٹم اور علمیت کے سارے مفروضوں کو قبول کیا ہوا ہے۔ کافر کے ساتھ اولین بحث یہ ہے کہ تم کفر پر یعنی غلط جگہ کھڑے ہو۔ اس کے ساتھ تعلق مکالمے (dialogue) کا نہیں ہے بلکہ دعوت (monologue) کا ہے۔ اس دعوت کے لئے انسان سے متعلق سب ظروف کو استعمال کیا جائے گا، بشمول اس کی دماغی عقل جو کبھی اسے اپیل کرے گی اور کبھی نہیں۔ وحی کو ثانوی حیثیت دے کر کافر کے سامنے کبھی چھوڑ نہیں دیا جائے گا کہ "لو اپنی عقل سے جانچ لو اسے اور یہی درست علمی پیمانہ ہے"۔ مذھب کی سچائی بیان کرنے کے شوق میں مذھب اور مجرد عقل کے نام پر ایک ایسا ڈسکورس کھڑا کردینا جو وحی کی پرائمیسی کو داؤ پر لگا دے، یہ ایک غلط بلکہ خوفناک غلط طرز استدلال ہے۔

##############################
https://www.facebook.com/zahid.mughal.5895/posts/2744671718959552
فائیو سٹار رھائش کے ساتھ بہترین پیکیج

##############################
https://www.facebook.com/zahid.mughal.5895/posts/2743819705711420
برادر حافظ زبیر صاحب نے بجا طور پر اس امر نشاندھی کی ہے کہ بعض آئمہ مساجد دیگر فرقے کے لوگوں کو اپنی مسجد میں نماز پڑھتا دیکھ کر ان کے تناظر میں ایسا رویہ اختیار کرلیتے ہیں جس سے وہ منتشر ہوجائیں۔ یہ ایک بڑی کمزوری ہے، مسلمانوں کے کلامی و فقہی گروہوں کو برداشت کرنا اور عملی ترجیحات میں ان کا لحاظ رکھنا، یہی رواداری کا حقیقی مفہوم ہے اور اسی کو پروان دینے کی ضرورت ہے۔ دیگر مسالک کے لوگوں کا مسجد میں آنا اس معنی میں بھی خوش آئین ہے کہ اس سے معاشرتی روابط استوار ہونے کا راستہ کھلتا ہے جو مذھبی رواداری کو فروغ دینے کے لئے نہایت ضروری ہے۔ جب غیر موجود ہوگا تو ایک تو آپ بات سنبھال کر کریں گے اور اس انداز سے کریں گے کہ کل کو دوبارہ اسے منہ متھا بھی دے سکیں۔

##############################
https://www.facebook.com/zahid.mughal.5895/posts/2744671718959552
فائیو سٹار رھائش کے ساتھ بہترین پیکیج

##############################
https://www.facebook.com/zahid.mughal.5895/posts/2743819705711420
برادر حافظ زبیر صاحب نے بجا طور پر اس امر نشاندھی کی ہے کہ بعض آئمہ مساجد دیگر فرقے کے لوگوں کو اپنی مسجد میں نماز پڑھتا دیکھ کر ان کے تناظر میں ایسا رویہ اختیار کرلیتے ہیں جس سے وہ منتشر ہوجائیں۔ یہ ایک بڑی کمزوری ہے، مسلمانوں کے کلامی و فقہی گروہوں کو برداشت کرنا اور عملی ترجیحات میں ان کا لحاظ رکھنا، یہی رواداری کا حقیقی مفہوم ہے اور اسی کو پروان دینے کی ضرورت ہے۔ دیگر مسالک کے لوگوں کا مسجد میں آنا اس معنی میں بھی خوش آئین ہے کہ اس سے معاشرتی روابط استوار ہونے کا راستہ کھلتا ہے جو مذھبی رواداری کو فروغ دینے کے لئے نہایت ضروری ہے۔ جب غیر موجود ہوگا تو ایک تو آپ بات سنبھال کر کریں گے اور اس انداز سے کریں گے کہ کل کو دوبارہ اسے منہ متھا بھی دے سکیں۔

##############################
https://www.facebook.com/zahid.mughal.5895/posts/2747617818664942
ویٹ الرجی  کچھ عرصہ قبل بڑی بیٹی کو ویٹ الرجی کی تشخیص ہوئی تھی، اس کے لئے جو کچھ کرتے ہیں سوچا دوسرے لوگوں کے لئے شئیر کردیا جائے، شاید کسی کا فائدہ ہوجائے۔  ویٹ الرجی ایک حقیقی چیز ہے، جن لوگوں کو یہ ہو انہیں گندم اور اس سے متعلق (جیسے میدہ) ہر شے سے احتیاط کرنا چاہئے۔ ڈاکٹرز کے مطابق ویٹ الرجی میں چار چیزوں سے احتیاط کرنا ہوتی ہے: Barely, Rai, Oats, Wheat جن کا مخفف BROW بنتا ہے۔ ویٹ الرجی ہونے کی موٹی سی نشانی یہ ہوتی ہے کہ خون میں ھوموگلوبین کی مقدار باوجود آئرن سپلیمنٹ کے مسلسل کم رہتی ہے اور گاہے بگاہے موشن ہوجاتا ہے یا پیٹ میں گیس ہوجاتی ہے۔ ان علامات کے شکار لوگوں کو معالج کے مشورے سے ویٹ الرجی کا ٹیسٹ کروانا چاہئے۔ ڈاکٹرز کے مطابق ویٹ الرجی امیون سسٹم (مدافعتی نظام) کی خرابی کا نام ہے، یعنی جسم کا مدافعتی نظام کسی وجہ سے گلوٹن (Glutton) کو دشمن قرار دے کر اپنے ڈیٹا میں فیڈ کرلیتا ہے، پھر جونہی جسم میں گلوٹن والی شے (جس کا بڑا ذریعہ گندم ہے) داخل ہوتی ہے تو مدافعتی نظام اس دشمن کو ختم کرنے کے درپے ہوجاتا ہے اور جسم کا ہر وہ سیل جس میں گلوٹن ہو اسے جسم سے خارج کرنا شروع کردیتا ہے، نتیجتا جسم غذا کے تمام فوائد سے محروم رہتا ہے۔  ویٹ الرجی کے شکار لوگوں کو چاہئے کہ وہ چاول کا استعمال کریں (میری بیٹی کو چاول ویسے بھی بہت پسند تھے اور ہمارے گھر پر اسے روٹی کھلانے کے لئے باقاعدہ لڑائی ہوا کرتی تھی، سو اب میں کہا کرتا ہوں کہ چلو ہماری وہ لڑائی تو ختم ہوگئی)۔ پیکٹ میں بند شے (مثلا چاکلیٹ) خریدتے ہوئے اس پر دئیے گئے اجزاء کو ضرور پڑھ لینا چاہئے کہ آیا ان میں گندم وغیرہ سے متعلق کوئی شے تو نہیں۔ اچھی کمپنیاں تو باقاعدہ جلی حروف میں Wheat یا Oats یا Glutton لکھتی ہیں۔ سویا ساس میں بھی گلوٹن ہوتا ہے اس سے بھی احتیاط کرنا چاہئے۔ بعض کمپنیوں کے کارن سیریلز میں بھی اس کی ملاوٹ ہوتی ہے اگرچہ وہ لکھتے نہیں جس کی ایک مثال فوجی کارن فلیکس ہے (کچھ لوگوں نے اس کا باقاعدہ ٹیسٹ کروایا ہے)۔ کہنے کا مطلب یہ کہ پیکٹ والی چیز خریدتے ہوئے احتیاط کیجئے۔ ویٹ الرجی میں ایک نہایت اھم چیز Cross Contamination سے بچنا ہے جس کا لوگ خیال نہیں رکھتے۔ جس توے پر گندم کی روٹی پکتی ہے اس پر ویٹ الرجی والے کے لئے کچھ نہیں پکانا، جس ھاتھ سے آٹا گوندھا اگر اسے اچھی طرح دھوئے بغیر اسی سے ویٹ الرجی والے کا آٹا گوندھ لیا تو ناخنوں میں پھنسا ہوا آٹا اسے متاثر کردے گا۔ الغرض آپ سمجھ رہے ہیں کہ آپ احتیاط کررہے ہیں لیکن عملا احتیاط نہیں ہورہی ہوگی اور سب محنت کا حاصل صفر ہوگا۔  روٹی وغیرہ بنانے کے لئے جو امپورٹڈ آٹا و میدہ وغیرہ ہے (مثلا Sachar کمپنی کا) وہ بہت مہنگا ہے، اس کے بجائے لوکل متبادل استعمال کرنا چاہئے۔ پاکستان میں اس حوالے سے ایک قابل اعتماد نام Asmr ہے جو مناسب ریٹس میں معیاری اور قابل اعتماد گلوٹن فری اشیاء بنانے کی شہرت رکھتے ہیں (ان کی ویب سائیٹ کا لنک پہلے کمنٹ میں دیا گیا ہے)۔ جو لوگ گلوٹن فری اشیاء خریدنا چاہتے ہوں وہ ان سے رابطہ کرسکتے ہیں، ھوم ڈلیوری سسٹم ہے۔ اسی طرح فیس بک پر Pakistan Celiac Society  جیسے پیجز بھی موجود ہیں جہاں لوگ اپنے تجربات اور کھانے وغیرہ کی تراکیب بھی شئیر کرتے ہیں، انہیں بھی جوائن کیا جاسکتا ہے، اسی طرح بعض وٹس ایپ گروپس بھی موجود ہیں۔  یاد رکھیں کہ ویٹ الرجی کوئی بیماری نہیں ہے بلکہ جسم کی ایک کیفیت کا نام ہے، جس  طرح کسی کو ڈسٹ الرجی ہوتی ہے یہ اسی طرح کی الرجی ہے۔ کہنے کا مقصد یہ کہ بہت زیادہ گھبرانے کی ضرورت نہیں ہے، بس چند چیزوں سے احتیاط کیجئے اور ان شاء اللہ آپ صحت مند زندگی گزاریں گے۔ احتیاط نہ کرنے کی صورت میں یہ کسی بڑی بیماری کا سبب بھی بن سکتی ہے۔  کیا یہ الرجی ٹھیک ہوسکتی ہے؟ تو ایلوپیتھ والوں کا جواب ہے نہیں، تمام عمر احتیاط کرنا ہے۔ البتہ بعض ھومیو پیتھ ڈاکٹرز کا کہنا ہے کہ ویٹ الرجی اگر کم سطح کی ہو تو ہمارے طریقہ علاج میں اس کا علاج ممکن ہے۔ ہوسکتا ہے ان کی یہ بات درست ہو لیکن کسی ماہر اور تجربہ کار ڈاکٹر ہی سے دوا لینی چاہئے کیونکہ ہومیوپیتھی والے دعوے جتنے بڑے کرتے ہیں عملا ان میں سچائی اتنی نہیں ہوتی۔

##############################
https://www.facebook.com/zahid.mughal.5895/posts/2747411362018921
کہا جاتا ہے کہ چائلڈ لیبر بری چیز ہے۔ اچھی بات ہے۔ لیکن  سوچنے کی بات یہ ہے کہ لیبر زیادہ چائلڈ لیبر میں ہے یا چائلڈ سکولنگ میں؟ لٹریچر میں چائلڈ لیبر کے برا ہونے پر جس قدر دلائل دئیے جاتے ہیں تقریبا وہ سب کے سب چائلڈ سکولنگ میں بھی پائے جاتے ہیں۔

##############################
https://www.facebook.com/zahid.mughal.5895/posts/2750390875054303
سرخسی اکیڈمی آف لاء اینڈ اکنامکس کا سیمینار آج ان شاء اللہ شریعہ اکیڈمی میں، 9 بجے تا شام ساڑھے چار

##############################
https://www.facebook.com/zahid.mughal.5895/posts/2749780168448707
سمیع اللہ سعدی آپ کی خواہش کے مطابق پیکیج

##############################
https://www.facebook.com/zahid.mughal.5895/posts/2751633924929998
"مردوں کو طلاق کا حق دیا ہے اور عورتوں کو نہیں، اس کا مطلب یہ ہوا کہ مرد عورت کو جب چاہے طلاق دے کر گھر بھیج سکتا ہے یہ کیا بات ہوئی؟" یہ سوال کچھ اس طرح سے پیش کیا جاتا ہے گویا اس حق سے بننے والی منظر کشی یہ ہے کہ ہر مرد ہاتھ میں طلاق کا سرٹیفیکیٹ پکڑے رہتا ہے اور ادھر بیوی نے ذرا سی ٹیں ٹیں کی اور ادھر طلاق! بھائی ذرا اپنے ارد گرد رشتے داروں اور دوستوں میں اچھی طرح نظر دوڑائیں اور بتائیں کہ اس طرح کتنی طلاقیں ہوتی ہیں کہ مرد نے کھڑے کھڑے عورت کو طلاق دے دی؟ اس طرح ہونے والی طلاقوں کی شرح شاید پانچ فیصد سے بھی کم ہو (اس طرح کی طلاقیں عام طور پر یا تو اس کلاس میں ہوتی ہیں جو بڑوں کی مرضی کے بغیر شادیاں رچا لیتے ہیں اور یا پھر بالکل جاھل اجڑ کلاس میں جیسے کام کرنے والی ماسیوں کی فیملیز)، اکثر و بیشتر طلاقیں لمبے عرصے کی لڑائی کے بعد ہوتی ہیں، لڑکی ماں باپ کے گھر چلی جاتی ہے اور پھر کچھ رشتے دار بیچ بچاؤ کرانے کی کوشش کرتے ہیں اور پھر طلاق کی نوبت آتی ہے۔ ان میں سے بھی اکثر کیسز میں آپ دیکھیں گے کہ بیوی طلاق مانگتی ہے، شوہر طلاق دینے پر رضا مند نہیں ہوتا۔ اور تو اور کئی کیسز ایسے بھی ملیں گے کہ بچے ہوجانے کے بعد لڑائی جھگڑے میں بیوی بڑے تڑاخ سے میاں کو کہتی ہے "کیا کرو گے طلاق دو گے، دو طلاق" اور میاں صاحب بچوں کی زندگی خراب ہوجانے کے خوف سے منہ بسور کے رہ جاتے ہیں۔ چنانچہ یہ فرض کرنا کہ ہمارے معاشرے میں عورت پورے لائف سائیکل میں کمزور پوزیشن پر کھڑی ہوتی ہے ایک احمقانہ مفروضہ ہے، اپنے ارد گرد ذرا غور کرلیں تو معلوم ہوگا کہ اچھے خاصے تیس مار خان جو ساری عمر بیوی کو دبا کر رکھتے ہیں بچوں کے جوان ہونے پر بیوی انہیں بھیگا بلا بنا کر رکھ دیتی ہے۔

##############################
https://web.facebook.com/zahid.mughal.5895/posts/2748590915234299
لوگ بچے کو سکول کیوں نہیں بھیجتے؟  یہ خیال کہ سکل ڈویلپمنٹ صرف سکول کے ذریعے حاصل ہوتی ہے موجودہ لٹریچر اور فہم کا دھوکا ہے۔ پاکستانی ریاست کا وعدہ ہے کہ وہ ہر شہری کو میٹرک تک تعلیم دلوانے کا بندوبست کرے گی۔ درج بالا فہم کی بنیاد پر اس وعدے کی تکمیل کے لئے ہر بچے کو کام سے ھٹا کر سکول بھیجنے پر زور دیا جاتا ہے جبکہ یہ بندوبست اس وعدے کی تکمیل کی کوئی لازمی صورت نہیں۔ سکول  میں بچوں کی انرولمنٹ بڑھانے کے لئے پہلے یہ خیال پیش کیا گیا کہ بچہ سکول اس لئے نہیں جاتا کہ سکول میں مار پڑتی ہے۔ اسے حل کرنے کے لئے "مار نہیں پیار" کی حکمت عملی اپنائی گئی۔ ایک اور خیال یہ پیش کیا گیا کہ بچہ فیل ہوجاتا ہے تو سکول سے ھٹا لیا جاتا ہے، تو پالیسی بنائی گئی کہ سرکاری سکول میں پانچ جماعت تک کسی کو فیل نہیں کیا جائے گا، بس چلنے دو۔ پھر خیال آیا کہ سکول میں سہولیات نہ ہونے سے بچہ نہیں آتا، تو سکول کی باؤنڈری وال، سکول میں لیٹرین و پانی، کلاس میں ڈیسک و بنچ وغیرہ کا بندوبست کیا گیا یہاں تک کہ کے پی کے حکومت نے سکول میں مچھلی گھر بھی بنا ڈالے۔ پھر کہا گیا کہ بچہ کام سے ھٹتا ہے تو اس کی آمدن میں نقصان ہوتا ہے اور غریب ماں باپ یہ افورڈ نہیں کرسکتے، تو کنڈیشنل کیش ٹرانسفر کی سیکیمیں لائی گئیں (کہ اگر بچہ سکول جائے گا تو ماں باپ کو فلاں شے یا اتنی رقم دی جائے گی)۔ لیکن اس سب کے باوجود بھی سکول سے باہر بچوں کی تعداد میں خاطر خواہ کمی نہیں لائی جاسکی اور بہت سی این جی اوز نے مختلف قسم کی ایجوکیشن سکیموں کے تحت سرکار سے پیسے بٹورے۔  کیا وجہ ہے کہ لوگ بچے کو سکول نہیں بھیجتے؟ اسے نہ سمجھ سکنے کی بنیادی وجہ وہ نظری معاشی فریم ورک ہے جس کی بنیاد پر پالیسی میکنگ کی جاتی ہے۔ لنک میں دئیے گئے ہمارے مقالے میں یہ بتانے کی کوشش کی گئی ہے کہ جیسے سکولنگ ایک کیرئیر پاتھ ہے اسی طرح کام کے شعبے سے متعلق ہوجانا بھی ایک کیرئیر پاتھ ہے (اسے ہم نے apprenticeship career کہا ہے)۔ جس طرح سکولنگ سے "ھیومن کیپیٹل" ملتا ہے اسی طرح اس کیرئیر پاتھ سے بھی میسر آتا ہے۔ بچے کو کس کیرئیر پاتھ پر ڈالنا ہے موجودہ معاشی نکتہ نگاہ سے اس کا فیصلہ دونوں کی ممکنہ پیداواری صلاحیت کی بنا پر کیا جاتا ہے۔ چنانچہ جو لوگ اپنے بچوں کی زیادہ تعلیم افورڈ نہیں کرسکتے ان کی نظر میں بچے کو پانچ، آٹھ یا دس پڑھانا بے سود ہوتا ہے کیونکہ اس کے بعد وہ کسی لائق نہیں ہوتا جبکہ اتنے سال کام کرنے کے بعد وہ کسی کام میں ماہر بن جاتا ہے اور دس پڑھے ہوئے سے بہت زیادہ کماتا ہے۔ لہذا تمام تر پالیسیوں کے باوجود لوگ بچے کو سکول نہیں بھیجتے اور کام سے ھٹا کر سکول بھجوانے کا تقاضا خود معاشی نکتہ نگاہ سے غیر عقلی ہے۔ "کام سے ھٹا کر پڑھانے" کے بجائے "کام کے ساتھ پڑھائی" کی بنیاد پر پالیسی میکینگ کی ضرورت ہے۔ مقالے میں اس گفتگو کو نستبا ٹیکنیکل انداز (جسے معاشیات والوں کی زبان کہتے ہیں) میں سمجھایا گیا ہے۔  

##############################
https://web.facebook.com/zahid.mughal.5895/posts/2747617818664942
ویٹ الرجی  کچھ عرصہ قبل بڑی بیٹی کو ویٹ الرجی کی تشخیص ہوئی تھی، اس کے لئے جو کچھ کرتے ہیں سوچا دوسرے لوگوں کے لئے شئیر کردیا جائے، شاید کسی کا فائدہ ہوجائے۔  ویٹ الرجی ایک حقیقی چیز ہے، جن لوگوں کو یہ ہو انہیں گندم اور اس سے متعلق (جیسے میدہ) ہر شے سے احتیاط کرنا چاہئے۔ ڈاکٹرز کے مطابق ویٹ الرجی میں چار چیزوں سے احتیاط کرنا ہوتی ہے: Barely, Rai, Oats, Wheat جن کا مخفف BROW بنتا ہے۔ ویٹ الرجی ہونے کی موٹی سی نشانی یہ ہوتی ہے کہ خون میں ھوموگلوبین کی مقدار باوجود آئرن سپلیمنٹ کے مسلسل کم رہتی ہے اور گاہے بگاہے موشن ہوجاتا ہے یا پیٹ میں گیس ہوجاتی ہے۔ ان علامات کے شکار لوگوں کو معالج کے مشورے سے ویٹ الرجی کا ٹیسٹ کروانا چاہئے۔ ڈاکٹرز کے مطابق ویٹ الرجی امیون سسٹم (مدافعتی نظام) کی خرابی کا نام ہے، یعنی جسم کا مدافعتی نظام کسی وجہ سے گلوٹن (Glutton) کو دشمن قرار دے کر اپنے ڈیٹا میں فیڈ کرلیتا ہے، پھر جونہی جسم میں گلوٹن والی شے (جس کا بڑا ذریعہ گندم ہے) داخل ہوتی ہے تو مدافعتی نظام اس دشمن کو ختم کرنے کے درپے ہوجاتا ہے اور جسم کا ہر وہ سیل جس میں گلوٹن ہو اسے جسم سے خارج کرنا شروع کردیتا ہے، نتیجتا جسم غذا کے تمام فوائد سے محروم رہتا ہے۔  ویٹ الرجی کے شکار لوگوں کو چاہئے کہ وہ چاول کا استعمال کریں (میری بیٹی کو چاول ویسے بھی بہت پسند تھے اور ہمارے گھر پر اسے روٹی کھلانے کے لئے باقاعدہ لڑائی ہوا کرتی تھی، سو اب میں کہا کرتا ہوں کہ چلو ہماری وہ لڑائی تو ختم ہوگئی)۔ پیکٹ میں بند شے (مثلا چاکلیٹ) خریدتے ہوئے اس پر دئیے گئے اجزاء کو ضرور پڑھ لینا چاہئے کہ آیا ان میں گندم وغیرہ سے متعلق کوئی شے تو نہیں۔ اچھی کمپنیاں تو باقاعدہ جلی حروف میں Wheat یا Oats یا Glutton لکھتی ہیں۔ سویا ساس میں بھی گلوٹن ہوتا ہے اس سے بھی احتیاط کرنا چاہئے۔ بعض کمپنیوں کے کارن سیریلز میں بھی اس کی ملاوٹ ہوتی ہے اگرچہ وہ لکھتے نہیں جس کی ایک مثال فوجی کارن فلیکس ہے (کچھ لوگوں نے اس کا باقاعدہ ٹیسٹ کروایا ہے)۔ کہنے کا مطلب یہ کہ پیکٹ والی چیز خریدتے ہوئے احتیاط کیجئے۔ ویٹ الرجی میں ایک نہایت اھم چیز Cross Contamination سے بچنا ہے جس کا لوگ خیال نہیں رکھتے۔ جس توے پر گندم کی روٹی پکتی ہے اس پر ویٹ الرجی والے کے لئے کچھ نہیں پکانا، جس ھاتھ سے آٹا گوندھا اگر اسے اچھی طرح دھوئے بغیر اسی سے ویٹ الرجی والے کا آٹا گوندھ لیا تو ناخنوں میں پھنسا ہوا آٹا اسے متاثر کردے گا۔ الغرض آپ سمجھ رہے ہیں کہ آپ احتیاط کررہے ہیں لیکن عملا احتیاط نہیں ہورہی ہوگی اور سب محنت کا حاصل صفر ہوگا۔  روٹی وغیرہ بنانے کے لئے جو امپورٹڈ آٹا و میدہ وغیرہ ہے (مثلا Sachar کمپنی کا) وہ بہت مہنگا ہے، اس کے بجائے لوکل متبادل استعمال کرنا چاہئے۔ پاکستان میں اس حوالے سے ایک قابل اعتماد نام Asmr ہے جو مناسب ریٹس میں معیاری اور قابل اعتماد گلوٹن فری اشیاء بنانے کی شہرت رکھتے ہیں (ان کی ویب سائیٹ کا لنک پہلے کمنٹ میں دیا گیا ہے)۔ جو لوگ گلوٹن فری اشیاء خریدنا چاہتے ہوں وہ ان سے رابطہ کرسکتے ہیں، ھوم ڈلیوری سسٹم ہے۔ اسی طرح فیس بک پر Pakistan Celiac Society  جیسے پیجز بھی موجود ہیں جہاں لوگ اپنے تجربات اور کھانے وغیرہ کی تراکیب بھی شئیر کرتے ہیں، انہیں بھی جوائن کیا جاسکتا ہے، اسی طرح بعض وٹس ایپ گروپس بھی موجود ہیں۔  یاد رکھیں کہ ویٹ الرجی کوئی بیماری نہیں ہے بلکہ جسم کی ایک کیفیت کا نام ہے، جس  طرح کسی کو ڈسٹ الرجی ہوتی ہے یہ اسی طرح کی الرجی ہے۔ کہنے کا مقصد یہ کہ بہت زیادہ گھبرانے کی ضرورت نہیں ہے، بس چند چیزوں سے احتیاط کیجئے اور ان شاء اللہ آپ صحت مند زندگی گزاریں گے۔ احتیاط نہ کرنے کی صورت میں یہ کسی بڑی بیماری کا سبب بھی بن سکتی ہے۔  کیا یہ الرجی ٹھیک ہوسکتی ہے؟ تو ایلوپیتھ والوں کا جواب ہے نہیں، تمام عمر احتیاط کرنا ہے۔ البتہ بعض ھومیو پیتھ ڈاکٹرز کا کہنا ہے کہ ویٹ الرجی اگر کم سطح کی ہو تو ہمارے طریقہ علاج میں اس کا علاج ممکن ہے۔ ہوسکتا ہے ان کی یہ بات درست ہو لیکن کسی ماہر اور تجربہ کار ڈاکٹر ہی سے دوا لینی چاہئے کیونکہ ہومیوپیتھی والے دعوے جتنے بڑے کرتے ہیں عملا ان میں سچائی اتنی نہیں ہوتی۔

##############################
https://web.facebook.com/zahid.mughal.5895/posts/2747411362018921
کہا جاتا ہے کہ چائلڈ لیبر بری چیز ہے۔ اچھی بات ہے۔ لیکن  سوچنے کی بات یہ ہے کہ لیبر زیادہ چائلڈ لیبر میں ہے یا چائلڈ سکولنگ میں؟ لٹریچر میں چائلڈ لیبر کے برا ہونے پر جس قدر دلائل دئیے جاتے ہیں تقریبا وہ سب کے سب چائلڈ سکولنگ میں بھی پائے جاتے ہیں۔

##############################
https://web.facebook.com/zahid.mughal.5895/posts/2747263892033668
شرک پانچ اقسام کا ہے اور ان سب کا جامع انداز میں رد سورہ اخلاص میں آیا ہے:  - خالق کے بغیر عالم (اسباب) کو موثر سمجھنا - ایک سے زیادہ مستقل وجود ماننا (مثلا اچھائی و برائی کا خدا الگ الگ) - اللہ کو کسی کا محتاج یا کسی کے ارادے کو خدا پر لازمی سمجھنا  - اللہ کی اصل (والد) یا فرع (اولاد) ماننا - کسی کو اللہ کے مساوی ماننا (چاہے حکم دینے و ماننے میں ہو اور یا پکارنے میں، عام اس سے کہ تحت الاسباب ہو یا مافوق الاسباب) قرآن میں ان پانچ اقسام کے شرک کا رد بیان ہوا ہے اور مشرکین مکہ انہی میں سے بعض میں مبتلا تھے۔ چنانچہ مشرکین مکہ کو اپنے بتوں کے بارے میں ایسے ہی خیالات رکھنے کی وجہ سے جھنجھوڑا گیا ہے اور اس قبیل کی قرآنی آیات اسی تناظر میں ہیں، ایک بندہ مومن جو ان میں سے کوئی بھی خیال نہیں رکھتا اس کے عمل اور پکار کو مشرکین مکہ جیسا کہنا بڑی جسارت کی بات ہے، ویسی ہی جسارت جیسی فقہاء کی تقلید کرنے والوں پر یہود و نصاری کے رھبان والی آیات چسپاں کرنے کی جسارت ہے۔ یہ سمجھنا کہ مشرکین پر شرک کا فتوی "مافوق الاسباب" کسی سے مدد مانگنے کی وجہ سے لگایا گیا تھا یہ ایک بنائی ہوئی بات ہے، قرآن میں "ماتحت الاسباب اور مافوق الاسباب" کی یہ تقسیم کسی آیت میں بیان نہیں ہوئی (ایسی کوئی آیت نہیں جس کا مضمون یوں ہو کہ یہ جنہیں تم ماافوق الاسباب پکارتے ہو الخ وغیرہ، ان تمام آیات میں مافوق الاسباب کی شرط اپنے فہم سے داخل کی گئی ہے)۔ فرعون کے ساتھ تحت الاسباب مخلصانہ روابط رکھنا بھی شرک تھا اور حضرت یوسف علیہ السلام کا قمیض کے ذریعے مافوق الاسباب بینائی واپس لانے کا طریقہ بھی شرک نہیں تھا۔ مافوق و تحت الاسباب کی یہ تقسیم غیر منصوص ہونے کے علاوہ غیر منطقی بھی ہے کیونکہ یہ عالم کے بارے میں ایک اضافی (ریلیٹو) ادراک ہے جو علم کم یا زیادہ ہونے سے گھٹتا بڑھتا رہتا ہے اور اہل علم جانتے ہیں کہ اضافی شے کبھی شرک کا مدار نہیں ہوسکتی۔ گویا کل تک جسے مافوق الاسباب سمجھ کر شرک سجھنا لازم تھا آج کچھ نئے اسباب معلوم ہوجانے کے بعد وہ شرک نہ رہا

##############################
https://web.facebook.com/zahid.mughal.5895/posts/2744671718959552
فائیو سٹار رھائش کے ساتھ بہترین پیکیج

##############################
https://web.facebook.com/zahid.mughal.5895/posts/2710004202426304
جہانگیر ترین نے قوم کو ایک ایماندار وزیر اعظم دلوانے کے لئے جتنی انوسٹمنٹ کی ہے اسے سود سمیت قوم ہی سے وصول کرے گاجہانگیر ترین نے قوم کو ایک ایماندار وزیر اعظم دلوانے کے لئے جتنی انوسٹمنٹ کی ہے اسے سود سمیت قوم ہی سے وصول کرے گا

##############################
https://web.facebook.com/zahid.mughal.5895/posts/2709989319094459
پاکستان میں آٹے و چینی کا پچھلا بحران بھی فوجی حکومت کے دور میں آیا تھاپاکستان میں آٹے و چینی کا پچھلا بحران بھی فوجی حکومت کے دور میں آیا تھا

##############################
https://web.facebook.com/zahid.mughal.5895/posts/2709681919125199
اچھی نسل کے یعنی بڑے سائز والے چترالی اخروٹ کہاں سے میسر ہوں گے؟ اسلام آباد میں ہر سٹور پر چھوٹے سائز کے میسر ہیں۔  نوٹ: چینی اور امریکی اخروٹ نہیں چائیے

##############################
https://web.facebook.com/zahid.mughal.5895/posts/2709636142463110
فوج اور حکومت ایک پیج پر ہیں ۔۔۔۔ خان صاحب کا نظریہ وحدت الوجود

##############################
https://web.facebook.com/zahid.mughal.5895/posts/2709619455798112
چپل کباب بنانے کی ترکیب آج ویک اینڈ پر چپل کباب بنائے ہیں اور لذیذ ہیں لہذا ترکیب شئیر کی جاتی ہے (میں بہت سی ڈشز بناتا رہتا ہوں، ترکیب صرف وہی شئیر کرتا ہوں جو پسند آئے۔ جتنی شئیر کرتا ہوں ان سے زیادہ خراب نکلتی ہیں)۔ جن کے بچے گوشت نہ کھاتے ہوں وہ یہ ڈش ٹرائی کریں، ان شاء اللہ مسئلے سے آفاقہ ہوا۔ چاہیں تو روٹی کے ساتھ کھائیں اور یا پھر برگر بن میں لگا کر۔ جو لوگ بڑے بڑے پکوانوں پر جا کر چپل کباب کھاتے ہیں وہ ان شاء اللہ گھر پر ہی کھایا کریں گے۔   - تین سے چار میڈیم سائز کے پیاز چھیل کر انہیں چاپر کی مدد سے بالکل باریک کرلیں۔ مٹھی کی مدد سے دبا دبا کر پیاز کا پانی الگ کریں اور خشک پیاز کو الگ کرلیں - 6 سے 7 ہری مرچ کو باریک چاپ کرلیں (ہاتھ سے یا چاپر کی مدد سے)  - آدھا کلو قیمے میں درج بالا پیاز اور ہری مرچ شامل کریں (بہتر ہے کہ قیمہ مٹن کا ہو اور اس میں بھی بہتر ہے کہ لیگ پیس سے اتارے ہوئے گوشت کا ہو۔ قیمہ باریک مشین سے بنا ہونا چاہئے)۔ ان کے علاوہ اس میں ڈالیں ادرک لہسن کا پیسٹ 2 tsp، ایک مٹھی ہرا دھنیہ باریک کٹا ہوا، انار دانا دو tsp (اگر یہ پسند نہ ہو تو نہ ڈالیں)، کٹی ہوئی لال مرچ ایک سے 2 tsp (حسب ذائقہ)، کالی مرچ آدھی tsp، سوکھا دھنیہ پاؤڈر دو tsp، زیرہ پاؤڈر ایک tsp، نمک ڑیڑھ سے دو tsp، گرم مصالحہ آدھی سے ایک tsp، اجوائن آدھی tsp۔ ان سب چیزوں کو ہاتھ کی مدد سے اچھی طرح مکس کریں۔ اس میں ایک انڈہ ڈال کر پھر سے مکس کریں۔  - اب شامل کریں 2 ٹماٹروں کے باریک کٹے ہوئے کیوبز اورتین چوتھائی (3/4) کپ مکئی کا آٹا (اگر چاہیں تو اس مقام پر ایک دو انڈوں کا آملیٹ بھی شامل کیا جاسکتا ہے، مجھے پسند نہیں اس لئے نہیں ڈالتا) اور اچھی طرح مکس کریں۔  - اس آمیزے کو آدھے گھنٹے کے لئے فریج میں رکھ چھوڑیں اور پھر مطلوبہ سائز کے کباب بنا کر ہلکی آنچ پر تل لیں۔ پکائی کا کل وقت 20 سے 25 منٹ ہے (دونوں طرف 10 سے 12 منٹ)

##############################
https://web.facebook.com/zahid.mughal.5895/posts/2709289385831119
والذین جاھدوا فینا لنہدینہم سبلنا  ومن یتق اللہ یجعل لہ مخرجا  ان تتقوا اللہ یجعل لکم فرقانا  بندہ میری طرف ایک قدم بڑھتا ہے تو میں دس قدم بڑھتا ہوں قرآن و سنت کو غور سے پڑھیں تو اس قبیل کی کئی درجن نصوص ملیں گی جو اس حقیقت سے پردہ اٹھاتی ہیں کہ خدا بندوں کے ساتھ مسلسل تعلق میں ہے، وہ انہیں "راستے دکھاتا" بھی ہے (جی ہاں وہ دکھاتا ہے، خود "بخود نہیں دکھتا")، ان کے لئے "راستے بناتا" بھی ہے اور ان کے دلوں کو انوار کا مسکن بھی بناتا ہے۔ یہ سب اللہ کا فضل ہے، اگر وہ یہ نہ کرے تو کوئی اسے مجبور نہیں کرسکتا اور اگر وہ یہ سب بند کردے تو بندے کے لئے خدا تک رسائی کی کوئی سبیل ممکن نہیں۔ جنہوں نے یہ سمجھ لیا کہ بندہ صرف مکینیکل عقلی دلائل اور اپنی انفرادی کاوشوں سے ہی خدا کو پالیتا ہے، وہ ناسمجھ ہیں۔ بندہ مومن کا کام یہ ہے کہ وہ اپنے ناقص اعمال پر بھروسہ کرنے کے بجائے بارگاہ خداوندی میں ان کی قبولیت کی التجا کرکے بس اس کے فضل کی بھیک مانگتا رہے۔

##############################
https://web.facebook.com/zahid.mughal.5895/posts/2708469052579819
خدا نہ تو کائنات بنا کر اس سے غیر متعلق ہوا جیسا کہ مکینیکل ورلڈ ویو رکھنے والوں کا خیال ہے اور نہ ہی کتاب نازل کردینے کے بعد بندوں سے لاتعلق ہوگیا جیسا کہ مکینیکل تصور عقل و ایمان رکھنے والوں کا خیال ہے. دونوں گمراہ کن خیالات ہیں.

##############################
https://web.facebook.com/zahid.mughal.5895/posts/2707827952643929
انبیاء لوگوں کے ایمان کے لئے گڑ گڑا کر خدا سے دعائیں کرتے رہے کہ یااللہ تو ان کے دل پھیر دے اور  یار لوگوں کا خیال ہے کہ ایمان صرف عقلی موشگافیوں کا معاملہ ہے کیسی افسوس ناک صورت حال ہے یہ!

##############################
https://web.facebook.com/zahid.mughal.5895/posts/2707645109328880
مذھب اور عقل: کچھ مزید وضاحت پچھلی پوسٹ میں یہ بات واضح کی گئی تھی کہ انسان کی تاریخ انبیاء کی تاریخ ہے نیز یہ کہ جسے دماغی عقل (استنباط کی صلاحیت) کہتے ہیں یہ خود اپنے سے قبل کسی چیز کی محتاج ہوتی ہے جسے یہ ریشنلائز اور تھیورائز کرکے مطمئن ہوجاتی ہے۔ خیال آیا کہ اس اجمال کی کچھ تفصیل بیان کردی جائے۔ یہ بات کہ انسان کو کبھی بھی ھدایت کے بغیر چھوڑ نہیں دیا گیا، یہ ایک نہایت اہم مقدمہ ہے۔ انبیاء علیہم السلام نے اپنی دعوت سے انسان تیار کئے جنہوں نے معاشرے قائم کئے۔ اگلی نسل کے انسان درختوں سے پک پک کر نہیں گرا کرتے بلکہ انہی پچھلے انسانوں کے زیر تربیت پروان چڑھتے ہیں اور حق کو اگلی نسلوں تک منتقل کرنے کا یہ نہایت محفوظ ذریعہ ہے (یہ بات درست ہے کہ انسان کے پاس سرکشی کا اختیار و امکان بہرحال رہتا ہے)۔ تو اب معاملہ یوں ہے انسانوں کی مختلف طرح کی معاشرتیں ہوا کرتی ہیں، مسلمان معاشرت میں پیدا ہونے والے شخص کی عقل کے لئے خدا اور رسولﷺ پر ایمان لے آنا آسان ہے بنسبت اس شخس کے جو کسی کافر معاشرت میں پیدا ہوگیا۔ ان دونوں کی آزمائش الگ نوعیت کی ہے، اول الذکر کی آزمائش یہ ہے کہ وہ اس دوسرے شخص تک اس حق کی رسائی کو جس قدر ہو ممکن بناتا چلا جائے اور اس دوسرے شخص کو خدا نے حق پہچان سکنے کی جو صلاحیت دی ہے اس پر اسے بروئے کار لا کر حق پہچاننے کی آزمائش ہے۔ انسان کے لئے یہ ہمیشہ ممکن ہوتا ہے کہ وہ بدترین حالات میں بھی حق کو اختیار کرلے، حق کا ادراک کبھی ناممکن نہیں ہوسکا ہاں کم یا زیادہ مشکل ہوتا رہتا ہے۔ چونکہ دونوں کی آزمائش مختلف ہے لہذا خدا دونوں کو الگ پیمانے پر جانچنے والا ہے۔ تو انسانوں کے مختلف معاشرے ہوا کرتے ہیں نہ کہ مجرد انسان۔  اب اگر یہ مقدمہ سمجھ آگیا تو اس سے برآمد ہونے والے دو امور جان لینے چاہئے:  - ایک یہ کہ جو شخص کسی ملحد کمیونیٹی میں پیدا ہوجانے کے سبب حق کو پہچاننے میں ناکام رہا تو ہم اس کے ساتھ ھمدردی کرسکتے ہیں، یہ امید بھی رکھ سکتے ہیں کہ خدا اس کی نیت اور امکانات کو مد نظر رکھتے ہوئے اس کے ساتھ نرمی کا کوئی معاملہ بھی کرلے۔ لیکن اس بات کا کوئی امکان نہیں ہے کہ اس محروم شخص کی عقل کے تناظر میں کوئی ایسا فریم ورک وضع کر لیا جائے جو یا تو "تعدد حق" کو مستلزم ہو اور یا پھر وجود حق ہی کو معطل ٹھرا دینے والا ہو۔ ایسا شخص اپنی عقل سمیت ہمدردی و خیر خواہی کا مستحق ہے اور اس کے ساتھ خیر خواہی یہی ہے کہ اسے حق کی مسلسل دعوت دی جائے۔ اسی لئے دعوت و تبلیغ کو مشروع کیا گیا ہے  - دوسری یہ کہ ایسی معاشرت برپا کرنا لازم ہے جو ہر نسل کے لئے حق کو باآسانی پہچان لینے کو ممکن بنانے والی ہو۔ یعنی وہ جو آج محروم ہے اس کی محرومی کم یا دور ہوسکے اور جو کل آنے والے ہیں وہ اس محرومی سے بچ رہیں۔ حق تک رسائی کے امکانات کو بڑھاتے چلے جانا اور اس کی راہ میں حائل رکاوٹیں ختم کرتے چلے جانا، اسی کے لئے جہاد مشروع کیا گیا ہے کیونکہ انسانوں کے اس گروہ کو جو اگلی نسل کے انسانوں کے لئے حق تک رسائی میں رکاوٹ ہو اسے یہ مستقل حق نہیں دیا جاسکتا کہ وہ خدا کے بندوں کو خدا سے دور رکھنے کا بندوبست کرتا چلا جائے۔ اسے صاغرون میں سے ہو کر ہی رہنا ہوگا یہاں تک کہ اپنی انفرادی سرکشی کی بنا پر جہنم واصل ہوجائے۔

##############################
https://web.facebook.com/zahid.mughal.5895/posts/2653213028105422
جب ایسا آپشن موجود ہو تو اکانومی پیکیج کی کیا ضرورت؟

##############################
https://web.facebook.com/zahid.mughal.5895/posts/2652366374856754
سردیوں کے سیاحوں کے لئے سردیوں میں سوات یا دیگر سرد علاقوں کی طرف سفر کرنے والے حضرات یہ بات ذھن میں رکھیں کہ بعض مقامات پر سخت سردی کی وجہ سے درجہ حرارت نکتہ انجماد سے نیچے گرجاتا ہے۔ اس کے بعد ہوٹل کی پانی کی ٹنکی اور پانی کے پائپوں میں پانی جم جاتا ہے، نتیجتا نلوں کے ذریعے پانی کی سپلائی بند ہوجاتی ہے اور ہوٹل مینیجمنٹ پھر بالٹیوں کے ذریعے واش رومز میں پانی سپلائی کرتی ہے اور وہ عموما گرم بھی نہیں ہوتا (ہو بھی تو زیادہ دیر رہتا نہیں)۔ شہری علاقوں کی رھائشی سہولیات کے عادی حضرات کو اس صورت حال میں خاصی مشکل پیش آتی ہے۔ لہذا اگر آپ سیر کے لئے نکلنے کا ارادہ رکھتے ہیں تو ہوٹل اور اس کے مقام کے انتخاب میں احتیاط کرنے کی ضرورت ہے۔ اسی طرح تسلی کرلیں کہ ہوٹل میں ھیٹر کی سہولت موجود ہے، ھوٹل والے ھیٹر کے الگ سے کچھ چارجز لیتے ہیں۔

##############################
https://web.facebook.com/zahid.mughal.5895/posts/2651165841643474
عوام کسی شخص کو توھین رسالت کے الزام میں قتل کردیں تو اعتراض کیا جاتا ہے کہ کیس عدالت میں رپورٹ کیوں نہیں کیا گیا، قانون ھاتھ میں کیوں لیا؟  کسی کا کیس عدالت میں رپورٹ ہو اور عدالت شواھد کی بنا پر اسے سزا دے دے تو کہا جاتا ہے کہ عدالت نے ایسا کیوں کیا؟  او بھائی جو چاہتے ہو کھل کر کیوں نہیں کہتے؟

##############################
https://web.facebook.com/zahid.mughal.5895/posts/2650897298336995
زیارتیں بھی کراتے ہیں؟

##############################
https://web.facebook.com/zahid.mughal.5895/posts/2650708771689181
اب کوئی شکوہ نہ کرے کہ ہم سستا پیکیج نہیں دیتے!

##############################
https://web.facebook.com/zahid.mughal.5895/posts/2650518148374910
حدیث معاذ بن جبل رضی اللہ عنہ کو بالعموم ماخذات اجتہاد کے ضمن میں دیکھا جاتا ہے، یعنی احکامات شرع کے ذرائع کیا کیا ہے۔ البتہ یہ حدیث اصول قضا و حکمرانی کے ضمن میں بھی بنیادی راھنمائی فراہم کرتی ہے۔ چنانچہ رسول اللہﷺ نے جب حضرت معاذ سے پوچھا کہ "بتاؤ قضا کا فریضہ کیسے سرانجام دو گے؟" تو اس کے جواب میں انہوں نے نہ تو "عوامی رائے" کا حوالہ دیا، نہ ہی کسی "قدیم چلی آنے والی روایت" کا اور نہ ہی "اسلام سے ماوراء کسی عقلی یا فطری تصور خیر" کا بلکہ حضرت معاذ نے جواب میں قرآن و سنت کے نصوص اور ان کی روشنی میں اجتہاد کو فیصلوں کی بنیاد بتایا۔ یہ بات سن کر اللہ کے رسولﷺ خوش ہوگئے کہ اللہ نے معاذ رضی اللہ عنہ کو اصول حکومت و قضاء کیا ہی اچھے سمجھا دئیے۔

##############################
https://web.facebook.com/zahid.mughal.5895/posts/2695642607195797
سیکولر اور بدعتی  مسلمانوں میں بدعتی فرقے کی مثال دیکھنا چاہتے ہو تو ان لوگوں کو دیکھو جو سیکولرازم کی دعوت دیتے ہیں۔ ایک مسلمان جب یہ کہتا ہے کہ اسلام کو اجتماعی نظم میں دخل نہیں دینا چاہئے تو درحقیقت وہ اسلام کے بارے میں ایک مذھبی حکم ہی تو بیان کرتا ہے اور بدعت دین میں ایسے ہی حکم کو کہتے ہیں جس کی بنیاد قرآن و سنت میں موجود نہ ہو اور قران و سنت میں اس حکم و رائے کی کوئی بنیاد موجود نہیں۔  کل بدعۃ ضلالۃ

##############################
https://web.facebook.com/zahid.mughal.5895/posts/2695209460572445
کچھ فاضلین یہ سوال پوچھتے ہیں:  "آپ کہتے ہیں کہ قرآن و سنت سے ہدایت لو لیکن یہ بتائیں کہ عام آدمی کیا کرے، اس کے لئے دینی معاملات میں مختلف آئمہ کی آراء کا ہونا ایک گھمبیر مسئلہ ہے، اس کے لئے تو دین نہایت مشکل بنا دیا ہے فرقوں و مولویوں نے" اس سوال کا جواب تو کئی مرتبہ دیا گیا ہے البتہ اس سوال کے بارے میں دلچسپ بات یہ ہے کہ یہ ہے کہ یہ "سوال" نہیں بلکہ "اعتراض" ہوتا ہے، وہ بھی کسی عام آدمی کا خود اپنے بارے میں نہیں بلکہ پڑھے لکھے و ذہین مگر مخالف علمیت کے سپورٹر کی طرف سے ہوتا ہے جسے وہ "عام آدمی کے مسئلے" کے بھیس میں پیش کرتا ہے۔ بھائی عام آدمی تو کسی نہ کسی فقہی سکول کی پیروی کرکے یا کسی مستند مفتی سے مسئلہ پوچھ کر اپنی روز مرہ زندگی گزار رہا ہے، اس کے لئے تو گھمبیر کچھ نہیں! الغرض عام آدمی سے متعلق یہ سوال بھی عام آدمی کا نہیں، یہ خواص کا اعتراض ہے۔  اس سوال کے اس پہلو پر کم ہی توجہ دی جاتی ہے۔

##############################
https://web.facebook.com/zahid.mughal.5895/posts/2690792391014152
اشتہار کے اردو میں ہونے کیلئے

##############################
https://web.facebook.com/zahid.mughal.5895/posts/2680969118663146
میرا مشاھدہ یہ ہے کہ مدرسے کے فارغ التحصیل طلباء جس چیز کے سامنے سب سے زیادہ ول نر ایبل ہوتے ہیں وہ ہے جدید سیاسی افکار (جو دراصل ایک مخصوص فلسفے سے ماخوذ ہیں)۔ اس کی وجہ یہ ہے کہ مدارس میں بالعموم سیاسی مباحث کی گہری و فکری پڑھائی نہیں کروائی جاتی، اکثر تو یہ ہوتا ہے کہ فقہ کے سیاسی ابواب کی باری آتے آتے سالانہ امتحان آجاتے ہیں اور اگلی کلاس میں دوسری کتاب کا آغاز پھر سے باب الطہارت سے کرایا جاتا ہے۔ ذھین طلباء اس خلا کو پھر اپنے ذاتی مطالعے سے پر کرنے کی کوشش کرتے ہیں اور اس کوشش میں ان کا سابقہ بیسویں و اکیسویں صدی کے مسلم مفکرین کے لٹریچر سے پڑتا ہے اور یا پھر تنویری علوم سے ماخوذ خالصتا مغربی افکار سے (جن کی آماجگاہ جدید جامعات ہیں) جن میں اکثر و بیشتر تنویری علوم کا ایسا گھسا پٹا اور متروک مگر وفادارانہ تعارف کروایا جاتا ہے جس سے صرف مرعوب ذھن کے لوگ ہی پیدا ہوسکتے ہیں۔ چنانچہ مدارس کے ان ذھین طلباء کے مذھبی سیکولر اور یا پھر کلی سیکولر بن جانے کے امکانات بہت زیادہ ہوتے ہیں جو یقینا افسوس ناک صورت حال ہے۔ ضرورت اس امر کی ہے کہ مدارس میں فقہ کے سیاسی ابواب کو جدید اجتماعی و سیاسی نظریات کے مقابل ترجیحی بنیادوں پر پڑھایا جائے۔ میں مدرسے میں پڑھنے، بیسویں صدی کے مسلم مفکرین اور مغربی لٹریچر کے اثرات سب کچھ بھگت چکنے کے بعد یہ بات کہہ رہا ہوں۔

##############################
https://web.facebook.com/zahid.mughal.5895/posts/2678824095544315
مدرسہ ڈسکورسز  مدرسہ ڈسکورسز کو میں نے کبھی براہ راست موضوع بنا کر نہیں لکھا، بس ایک مرتبہ ان کے ایک پروگرام میں شرکت کا موقع ملا تو اس کے احوال قلمبند کردئیے تھے۔ جناب سمیع اللہ سعدی صاحب نے مدرسہ ڈسکورسز کے تعارف پر اپنے تعریفی تاثرات کو تفصیلا تحریر کیا ہے جس میں بہت سی غلط فہمیاں ہیں۔ تفصیل میں جانے کا موقع نہیں، مختصر یہ کہ: - ان کے مطابق مدرسہ ڈسکورس چلانے والے حضرات مخلص ہیں۔ میرا نہیں خیال کہ مدرسہ ڈسکورس کے خلاف لکھنے والے لکھاری اسے چلانے والوں کے خلوص پر شک کرتے ہیں۔ سرسید احمد خان نے بھی قرآن و سیرت رسولﷺ کے خلاف کئے جانے والے اعتراضات کا خلوص کے ساتھ جواب دینے کی کوشش کی تھی اور ہمیں ان کے خلوص اور اسلام کے لئے محبت پر شک نہیں۔ چنانچہ مدرسہ ڈسکورسز کے ساتھ ملحق افراد کے بارے میں بھی ہم یہی مانتے ہیں کہ یہ سب اپنے دائرے میں اخلاص کے ساتھ یہ کام کررہے ہیں - دوسری بات انہوں نے اس ڈسکورس کے اھداف کے متعلق کی ہے کہ اس کا مقصد ایک طرف سائنسی علوم و جدید فلسفے کا تعارف کرانا ہے اور دوسری طرف اسلامی تاریخ میں موجود تعبیر مذھب کے متعدد امکانات سے روشناس کرانا ہے۔ یہ کام کیوں کرنے ہیں؟ اس لئے تاکہ جدید دور میں اسلامی علوم اور مسلمانوں کا درست مقام تلاش کیا جائے۔  یہ بات کہ "فلاں کورس کا مقصد فلاں چیز کا تعارف کرانا ہے" ایک نہایت مبہم بات ہے۔ کورس کون پڑھا رہا ہے، وہ کیا خیالات رکھتا ہے، کورس پڑھانے کے لئے کن چیزوں کا انتخاب کیا گیا ہے، ان میں سے کوئی بھی چیز غیر اقداری نہیں اور اصل چیز یہی ہے۔ مثلا میں کہوں کہ میں نے اسلامی معاشیات پر ایک کورس بنایا ہے جس کا مقصد اسلامی معاشیات کا تعارف کرانا ہے۔ اگر اس کورس کو مثلا مفتی تقی عثمانی صاحب پڑھائیں گے تو اس میں "اسلام اور جدید معیشت و تجارت" پڑھائی جارہی ہوگی اور اگر مثلا میں یا ڈاکٹر اسد زمان صاحب پڑھا رہے ہوں تو اس میں عین اسی چیز کا رد پڑھایا جارہا ہوگا جبکہ مقصد دونوں کا ایک ہے: اسلامی معاشیات کا تعارف۔ اسی طرح سائنس و فلسفہ کون پڑھا رہا ہے، اس میں کیا پڑھا رہا ہے اور کس تناظر میں، یہ اصل چیز ہے۔ ڈاکٹر عبد الوھاب سوری صاحب بھی فلسفہ ہی پڑھاتے ہیں لیکن ان سے فلسفہ پڑھنے کے بعد جو ذھن تیار ہوتا ہے وہ مدرسہ ڈسکورس کے معلمین سے فیض یاب ہونے والوں میں پیدا نہیں ہوتا۔ تو کہنے کا مقصد یہ کہ "مدرسہ ڈسکورس کا مقصد علماء کو سائنس و فلسفے سے متعارف کروانا ہے" یہ ایک گول مول بات ہے۔ مدرسہ ڈسکورس سے متعلق جو لوگ یہ چیزیں پڑھا رہے ہیں (مثلا ادریس آزاد صاحب، عثمان رمزی صاحب) ان کے خیالات سے بھی ہم واقف ہیں اور مولانا عمار خان ناصر صاحب و موسس ڈسکورس کے منہج فکر سے بھی۔ چنانچہ ہمارے لئے یہ سمجھنا کچھ خاص مشکل نہیں کہ فلسفے و سائنس اور تعبیر دین کے متعدد امکانات کے لئے جو سیلیکٹڈ چیزیں پڑھائی جارہی ہیں وہ کیا اور کیوں ہیں،اس کا اندازہ مجھے ان کے ایک پروگرام میں شرکت سے بھی ہوگیا ہے۔  - تیسری بات انہوں نے فنڈنگ کے مقاصد کے حوالے سے کہی ہے جو درحقیقت عمار خان ناصر صاحب کی ایک وضاحت پر مبنی ہے۔ عمار صاحب نے اسے بڑے اکیڈمک انداز میں رکھا ہے کہ اس قسم کے پراجیکٹس کی فنڈنگ بڑے بڑے اداروں کے پروفیسرز کے حق میں ہونا روٹین کی چیز ہے۔ یہ وہ بات ہے جو شاید کسی مدرسے والے کو اپیل کرسکتی ہے جس کا براہ راست واسطہ ڈونر ایجنسیوں سے نہیں پڑا، مجھ سے وہ لوگ جو جامعات سے متعلق ہیں اور مختلف ڈونرز کے ریسرچ فنڈز سے رقم حاصل کرنے کے لئے ریسرچ پروپوزلز لکھتے ہیں، کم از کم ان کے لئے اس میں متاثر کن شے کچھ نہیں۔

##############################
https://web.facebook.com/zahid.mughal.5895/posts/2678368592256532
جیسے سانپ ڈسنے کی عادت نہیں چھوڑ سکتا اسی طرح دھشت گرد امریکی ریاست دھشت گردی سے باز نہیں رہ سکتی۔

##############################
https://web.facebook.com/zahid.mughal.5895/posts/2678107952282596
آرمی چیف کی ایکسٹنشن کا یہ قانون افسوس ناک ہے، اس قانون کا مطلب یہ ہے کہ بڑے صاحب تین سال کی ایکسٹنشن کے لئے حکومتوں کو ہمیشہ پریشر میں رکھیں گے، نہ صرف یہ کہ موجودہ حکومت کو بلکہ وہ آنے والی حکومت کو بھی کنٹرول کیا کریں گے۔ ایسے قوانین بنانے سے بہتر ہے کہ سیدھا سیدھا آئین میں تبدیلی کرکے لکھ دیا جائے کہ اس ملک کے سربراہ آرمی چیف ہوں گے۔ جہاں دنیا میں اتنے ازم اور سیاسی ماڈل چل رہے ہیں یہ والا بھی سہی، کم از کم یکسوئی تو میسر آئے گی اور خفیہ چال بازیوں و سازشوں پر توانائیوں کا ضیاع بھی نہ ہوگا۔

##############################
https://web.facebook.com/zahid.mughal.5895/posts/2705995302827194
فروری 2020 کے لئے عمرہ پیکیج ریٹس۔ زائرین کی راھنمائی کے لئے کمپنی کی طرف سے سفارش کردہ پیکیجز کو گہرے رنگ میں ھائیلائیٹ کردیا گیا ہے، باقی ان کی مرضی۔

##############################
https://web.facebook.com/zahid.mughal.5895/posts/2705541012872623
ربا پر جو مقالہ لکھا تھا اس میں "دین کے بدلے دین کی خرید و فروخت (بیع الکالی بالکالی) کی ممانعت" کو الگ اصول کے طور پر دکھایا گیا تھا۔ بل آف ایکسچینج سے متعلق ایک صاحب کے سوال پرغور کرتے ہوئے واضح ہوا کہ یہ ممانعت بھی حدیث ربا کے تحت ہی ہے۔ حدیث کی رو سے "کاروباری قرض" ربا ہے، تو قرض کی خرید و فروخت کا مطلب ہی یہ ہے کہ اسے کاروباری جنس قرار دیا جارہا ہے اور یہی ربا ہے۔  الغرض بیع الکالی بالکالی اسی ربا کی ایک قسم ہے جس کی تعریف سنت میں بیان کی گئی۔

##############################
https://web.facebook.com/zahid.mughal.5895/posts/2705437219549669
بے دیکھے عالم شیدا جس کے جمال کا ثانی نہیں ہے کوئی آمنہ کے لعل کا

##############################
https://web.facebook.com/zahid.mughal.5895/posts/2704256966334361
ماؤنٹین ویز عمرہ پیکیجز کے لئے ہوٹلز اتنخاب کا طریقہ ماؤنٹین ویز عمرہ زائرین کے لئے بہتر سے بہتر ہوٹلز کے انتخاب کے لئے کوشاں رہتی ہے۔ ظاہر ہے ہر ہوٹل کو براہ راست تجربہ کرکے خود تو آزمایا نہیں جاسکتا، چنانچہ اس کا طریقہ یہ رکھا گیا ہے کہ عمرہ ہوٹلز کے انتخاب کا معاملہ بالعموم براہ راست میری زیر نگرانی طے ہوتا ہے جو کافی ذمہ داری کا کام ہے۔ میں اس معاملے میں خاصا محتاط ہوں، بلکہ کہہ لیں وہمی ہوں۔ کمپنی کے پاس اس وقت مکہ و مدینہ ہر شہر میں قریب تین سے چار درجن مختلف معیار کے ہوٹلز کی ریٹ لسٹ موجود ہے اور کسی ایک پیکیج میں ظاہر ہے ان میں سے ایک ایک ہی کا انتخاب کیا جاسکتا ہے۔ اس انتخاب کا طریقہ یہ ہوتا ہے کہ انٹرنیٹ سورسز کے ذریعے اس کے فاصلے، سٹارز و معیار کا جائزہ لیا جاتا ہے۔ کوشش کی جاتی ہے کہ کوئی ایسی ویڈیو بھی مل جائے جو اس ہوٹل کی لوکیشن اور معیار کو ظاہر کرنے والی ہو، مختلف ویب سائیٹس پر موجود صارفین کے ریویوز کو دیکھا جاتا ہے۔ جو ہوٹل ان تمام ذرائع میں کہیں لوکیٹ نہ ہوسکے یا اس کا معیار ویری فائی نہ کیا جاسکتا ہو اسے پیکیج کا حصہ نہیں بنایا جاتا، اگرچہ ریٹ لسٹ میں اس کا ریٹ کم آرہا ہو کیونکہ اس کے انتخاب میں رسک ہوتا ہے۔ چنانچہ ماؤنٹین ویز کے ہر پیکیج میں شامل ہوٹل کو آپ کسی نہ کسی آزاد سورس سے با آسانی ویری فائی کرسکتے ہیں۔ جس ہوٹل پر ہمیں تسلی نہ ہو مگر کلائنٹ اس ہی کا تقاضا کرے تو اسے صاف بتا دیا جاتا ہے کہ اس پر ہماری تسلی نہیں ہے آپ اپنے رسک پر لینا چاہتے ہیں تو بکنگ کرادیتے ہیں۔ اس انتخابی عمل میں کوشش کی جاتی ہے کہ عمرہ زائرین کو صرف ایسے آپشن آفر کئے جائیں جن میں شکایت آنے کا امکان کم سے کم ہو۔

##############################
https://web.facebook.com/zahid.mughal.5895/posts/2701324409960950
ایک صاحب نے سوال کیا کہ شوھر کا بیوی کی رضا مندی کے بغیر اس کے صحبت کرنا شرعا جرم کیوں نہیں؟  متعلقہ صاحب میرے ساتھ نوکری کرتے ہیں، انہیں سمجھانے کے لئے عرض کی کہ دیکھئے آپ کے جاب کنٹڑیکٹ میں ایک شق لکھی ہوتی ہے کہ ادارہ آپ کی جاب سے متعلق آپ کو کوئی بھی ذمہ داری یا کام سونپ سکتا ہے اور آپ پر اس کی ادائیگی لازم ہوگی۔ اب مثلا آپ کے کنٹریکٹ میں یہ نہیں لکھا ہوا کہ آپ نے امتحان کی کاپیاں بھی چیک کرنا ہیں یا آپ نے ایگزام ڈیوٹی بھی دینی ہے لیکن آپ کو یہ کام کرنا ہوتے ہیں۔ اسی قبیل کی بہت سی روز مرہ ڈیوٹیز جو آپ سرانجام دیتے ہیں وہ آپ کے کنٹریکٹ میں لکھی ہوئی نہیں ہیں، بلکہ اگر آپ اپنے اے اے آر (سالانہ کارکردگی کی جانچ کے) فارم کو دیکھیں تو اس میں اکثر ایسے ہی کام لکھے ہوئے ہیں جو آپ کے جاب کنٹریکٹ میں کہیں مذکور نہیں۔ تو کہنے کا مقصد یہ ہے کہ بعض کنٹریکٹ کی نوعیت یہ ہوتی ہے کہ وہ کسی شے یا خدمت کے یک بار، فوری یا موقع پر تبادلے سے متعلق ہوتے ہیں (جیسے میں آپ کو آلو بیچ دوں) جبکہ بعض کنٹریکٹ طویل المدت ہوتے ہیں اور اس مدت کے دوران جن بھی خدمات کی ادائیگی طے پاتی ہے چاہے وہ صراحتا مذکور ہوں یا بین السطور انہیں بہرحال ادا کرنا ہوتا ہے۔ آپ اخلاقا کسی کا خیال رکھتے ہوئے اس حق کی ادائیگی کے مطالبے سے دستبردار ہوجائیں یا دوسرے فریق پر اخلاقی پریشر ڈال کر یا بارگیننگ کرکے بھلے سے ان میں سے کچھ ذمہ داریاں یا کام اپنے اوپر سے ھٹا لیں یا اس پر ڈال دیں لیکن آپ انہیں عدالت میں چیلنج نہیں کرسکتے کیونکہ آپ ان سے متعلق طویل المدت کنٹریکٹ کر چکے ہیں۔  چنانچہ نکاح بھی ایسا ہی ایک کنٹریکٹ ہے جو فریقین پر کچھ طویل المدت ذمہ داریاں اور حقوق لازم کرتا ہے۔ ان حقوق میں سے ایک حق جو مرد کو حاصل ہوتا ہے اسے فقہ کی زبان میں حق بضعہ کہتے ہیں۔ نکاح کے بعد ایک مرد کو اخلاقا یہی چاہئے کہ وہ بیوی کی رضامندی کے ساتھ ہی یہ معاملہ کرے، بیوی بھی اگر چاہے تو مرد کو سمجھا کر، ٹال مٹول کرکے یا اسے پریشرائز کرکے اس کام سے روک سکتی ہے لیکن قانونا عدالت کے ذریعے اس سے روک نہیں سکتی کیونکہ یہ اس معاھدے کے ساتھ جڑا ہوا ایک لازمی حق ہے۔ اسی طرح نکاح کا معاھدہ کرتے ہی مرد پر نان نفقے سے متعلق طویل المدت ذمہ داری عائد ہوجاتی ہے جن کے بارے میں وہ یہ نہیں کہہ سکتا کہ میں اپنی بیوی کو ہر ماہ خرچ کیوں دوں؟ اسی طرح اگر وہ اخلاقا یا بیوی کے پریشر میں آکر چاہے تو ہر ماہ بیوی کو مہنگے ریسٹورنٹ سے کھانا کھلائے، ملکوں ملکوں سیر کے لئے لے جائے لیکن ان امور کو قانونا نافذ نہیں کروایا جاسکتا۔

##############################
https://web.facebook.com/zahid.mughal.5895/posts/2738050442955013
فرائض کی ادائیگی کا بنوبست کرنا، بالخصوص ایسے فرائض جس میں دوسرے فریق کا لازمی حق بھی موجود ہو، یہ اسلامی حکومت کی ذمہ داری ہے۔ چنانچہ ایک شخص کے فوت ہونے کے بعد اس کی میراث کی تقسیم ایک شرعی فریضہ ہے، اسلامی حکومت پر لازم ہے کہ وہ اس کا بندوبست کرے۔ جی ہاں، یہ صرف فریقوں کی مرضی کا معاملہ نہیں ہے کہ ان کا دل کیا تو ترکہ تقسیم کرلیا اور دل نہیں کیا تو سالہا سال تک کے لئے اسے لٹکا دیا۔ چنانچہ لازم ہے کہ تقسیم وراثت کے نظام کو باھتمام ریگولرائز کیا جائے۔

##############################
https://web.facebook.com/zahid.mughal.5895/posts/2737968722963185
بیٹی اوربہن کو وراثت سے حصہ دینا فرض ہے جی ہاں، یہ فرض ہے اور جو لوگ اس فرض سے اعتناء برتتے ہیں وہ سخت گنہگار ہوتے ہیں۔ قرآن میں ایسے لوگوں کے لئے سخت وعید ہے کہ وہ اپنے پیٹوں میں آگ بھر رہے ہیں۔ ہمارے یہاں یہ عجیب و غریب منطق پائی جاتی ہے کہ دولت میں سے حصہ صرف بیٹے کو دینا ہے بیٹی کو نہیں۔ کیوں بھائی؟ اپنی کمائی ہوئی دولت میں سے بیٹے کو حصہ دینا بھی بظاہر اتنا ہی غیر معقول محسوس ہوتا ہے جس قدر بیٹی کو دینا کیونکہ بیٹے نے کونسا کمایا تھا؟ کمایا تو آپ نے خود ہی تھا، تو اگر بیٹے کو منتقل کرتے ہوئے آپ کو تکلیف نہیں ہوتی تو بیٹی کو منتقل کرتے ہوئے کیوں تکلیف ہورہی ہے؟ اگر یہ سوچتے ہو کہ بیٹی پرائے گھر چلی گئی اور اب اسے دولت دینے سے دوسرے لوگ مزے کریں گے، تو یہ جو تمہارے بیٹے کی بیوی ہے وہ بھی تو ایک پرائے گھر کی عورت ہے، تو جب تم اپنے بیٹے کو دولت دو گے تو ایک پرائے گھر کی عورت اس پر مزے نہیں کرے گی؟ اپنی بیٹی کو اپنی دولت سے محروم کرکے دوسرے کی بیٹی کو اس پر مزے کرنے دینا، بھلا یہ کہاں کا انصاف و عقلمندی ہوئی؟ اگر پرائے کو اپنی دولت کے فائدے سے دور رکھنا چاہتے ہو تو اپنی بہو کو اپنے بیٹے کی طرف منتقل شدہ دولت سے محروم کرکے دکھاؤ۔ اگر تم اپنی بیٹی کو دولت میں سے حصہ دو گے تو کیا اس کے بچے جو تمہارے نواسے نواسیاں لگتے ہیں انہیں آسائش میسر نہ آئے گی؟ کہا جاتا ہے کہ بیٹی کو جہیز میں بہت کچھ دے دیا، تو کیا لڑکے کا نکاح صرف چھواروں کے عوض کیا تھا؟ اور یہ جو لڑکی کے مقابلے میں لڑکے کو پڑھانے یا اسے کاروبار کرانے کے لئے زیادہ خرچ کرتے ہو تو اس کے بعد پھر اسے میراث دینے کا کیا جواز رہ گیا؟ الغرض بیٹی کو حصہ نہ دینے کی کوئی عقلی دلیل موجود نہیں، سوائے دل کی تنگی کے۔

##############################
https://web.facebook.com/zahid.mughal.5895/posts/2737941809632543
بزرگی کو پہنچ کر کچھ لوگ نماز روزے پر کاربند اور دیگر معاملات میں بھی نیک ہوجاتے ہیں۔ بعض لوگ ایسے لوگوں کا مذاق اڑاتے ہیں کہ ساری زندگی مزے کرکے اب نمازیں پڑھنے لگ گئے! ایسے لوگوں کا یہ رویہ قابل مذمت ہے۔ نیکی کرنے کی توفیق جس بھی عمر میں میسر آجائے یہ خدا کی نعمت ہے۔ کیا نہیں دیکھتے کہ بہت سے بوڑھے آخری وقت تک نیکی سے محروم رہتے ہیں؟

##############################
https://web.facebook.com/zahid.mughal.5895/posts/2736004833159574
کرونا وائرس اور خدا کے عذاب کی بحث  چین میں پھیلے وائرس کو لے کر یہ گفتگو چل رہی ہے کہ کیا یہ "چینی قوم" پر خدا کا عذاب ہے (اسے "چینی قوم" پر عذاب کہنا بھی کافی مبالغہ ہے کیونکہ ڑیڑھ ارب کی آبادی کے ملک میں چند ھزار لوگ اس سے متاثر ہوئے ہیں)؟ اگر ہے تو ہمارا رویہ کیا ہونا چاہئے؟ اسی گفتگو میں ایک سوال یہ بھی اٹھا لیا جاتا ہے کہ اگر یہ خدا کا عذاب ہے تو کیا انسان کو یہ عذاب ھٹانے کی کوشش کرنا چاہئے؟ نیز اگر انسان اپنے عمل سے اس کیفیت کو بدل دیتا ہے تو کیا یہ خدا کے ارادے کو معطل کردینے کے ہم معنی ہے؟ اس بارے میں مختصرا چند باتیں سمجھ لینا چاہئے:  - پہلی بات: خدا اس دنیا میں انسانوں کو یقینا آزماتا ہے اور یہ ایک مسلسل عمل ہے جو ہمہ وقت جاری ہے - دوسری بات: البتہ خدا نے کس پر عذاب نازل کردیا ہے، کس پر نعمت نازل کردی ہے اور کسے مہلت دے رکھی ہے، کسی معین شخص کے بارے میں یہ بات قطعیت کے ساتھ کہنا مشکل امر ہے۔ ایک ہی جیسی کیفیت کسی کے لئے مہلت ہوسکتی ہے تو کسی کے حق میں نعمت۔ لہذا کسی معین شخص کے بارے میں یہ کہنا کہ خدا نے اس پر عذاب نازل کردیا ہے یہ ایک بڑا دعوی ہے جس میں احتیاط کی ضرورت ہے، الا یہ کہ کسی معین نص میں اس عمل کے ساتھ کسی معین نتیجے کی تعیین کردی گئی ہو (مثلا جھوٹ بولنے پر خدا کی لعنت وغیرہ)۔ اگر ایسی کوئی تخصیص موجود نہ ہو تو اس قسم کا دعوی ظنی نوعیت کا ہوتا ہے - تیسری بات: اگر بعض قرائن سے بظاہر یہ محسوس بھی ہوتا ہے کہ کسی معین شخص پر اس کے کرتوتوں کے سبب خدا کی پکڑ آچکی ہے (جیسے بعض لوگ تمام عمر ظلم کرتے ہیں تو ان میں سے کچھ کو بالاخر کوئی شدید اذیت آلیتی ہے) تب بھی قابل غور بات یہ ہے کہ اس صورت میں شرع نے ہمیں کیا حکم دیا ہے؟ یعنی کیا شرع نے ہمیں یہ کہا ہے کہ ایسے شخص کا علاج کراؤ یا یہ کہا ہے کہ اسے مرنے کے لئے چھوڑ دو یا اس کی اذیت میں اضافہ کرو؟ تو مثلا اگر کسی ظالم شخص کو تکلیف آلے تو شرع کا حکم تو یہی ہے کہ بطور ڈاکٹر میں اس کا علاج کروں نہ یہ کہ خدا کے کسی معین حکم کے بغیر اس پر اپنی طرف سے کسی سزا کا اطلاق کردوں۔ چنانچہ ایک ظنی بات (کہ فلاں پر خدا کا عذاب آگیا ہے) کی بنیاد پر خدا کے یقینی حکم (کہ اس کا علاج کراؤ) کو ترک نہیں کیا جائے گا - چوتھی بات: کیا خدا کے عذاب کو ھٹانا خدا کے ارادے کو معطل کردینا ہے؟ ہرگز نہیں، خدا کی برپا کردہ ہر کیفیت مستقل نہیں ہوتی، بعض عارضی بھی ہوتی ہیں جنہیں وہ اپنے نظام کار میں کسی مخصوص مقصد کے تحت مخصوص اسباب سے برپا کرتا ہے اور جب وہ چاھتا ہے اس کے ارادے سے وہ رفع ہوجاتی ہیں۔

##############################
https://web.facebook.com/zahid.mughal.5895/posts/2734115010015223
جمیل اصغر جامی صاحب نے ہمارے یہاں کے بعض اساتذہ کے اس قابل مذمت رویے کی طرف نشاندہی کی ہے کہ وہ طلباء کے کئے ہوئے تحقیقی کاموں کو چپکے سے یا پھر دھونس کے ساتھ اپنے نام سے چھپوا لیتے ہیں۔ اسے پڑھ کر ماھرین معاشیات کی تاریخ سے ایک بڑی دلچسپ مثال یاد آگئی۔ میکرو اکنامکس کے طلباء کو جو نظریاتی گروتھ ماڈلز پڑھائے جاتے ہیں ان میں سب سے مشہور "سولو گروتھ (Solow Growth) ماڈل ہے جو 1950 کی دھائی میں وضع کیا گیا تھا۔ یہ ماڈل Harrod Domer گروتھ ماڈل کا جواب دینے کی پہلی علمی کوشش تھی (یہ ایک ٹیکنیکل بحث ہے) جس کے بعد نیوکلاسیکل اکنامکس میں نئی روح آگئی، اس وجہ سے اس ماڈل کو نیوکلاسیکل ماھرین معاشیات کے یہاں بہت زیادہ پزیرائی ملی اور انڈر گریجویٹ اور گریجویٹ لیول پر اس ماڈل کو ضرور پڑھایا جاتا ہے۔ دلچسپ بات یہ ہے کہ یہ ماڈل اصلا سولو نے نہیں بلکہ اس کے پی ایچ ڈی کے ایک شاگرد سوان (Swan) نے اپنے پی ایچ ڈی پروپوزل کے طور پر وضع کیا تھا۔ سولو اس کا سپروائزر تھا، اس نے چپکے سے اس ماڈل کے ابتدائی نقشے کو اپنے نام سے چھپوا دیا۔ بچارے سوان نے بعد میں پھر دوسرے جرنل میں کچھ تبدیلی کے ساتھ اسے اپنے نام سے چھپوایا۔ چنانچہ میکرو اکنامکس کی کچھ کتب میں اس ماڈل کو Solow-Swan Growth Model کے نام سے بھی لکھا جاتا ہے لیکن اکثر و بیشتر کتب میں اسے Solow Growth model ہی لکھا جاتا ہے اور معاشیات کے اکثر طلباء کو علم ہی نہیں ہوتا کہ سوان کون تھا۔

##############################
https://web.facebook.com/zahid.mughal.5895/posts/2731936763566381
"دمسہ" نامی ایک ڈرامہ سیریل آج ختم ہوئی (ویسے مجھے حیرانی ہے کہ یہ ڈرامہ پرائم ٹائم یعنی 8 بجے کیوں نہیں چلایا گیا، خیر)۔ ڈرامے کا مرکزی نکتہ اغوا شدہ بچوں کے مسئلے کو اجاگر کرنا تھا۔ ڈرامے میں "دمسہ" نامی ایک بچی کی فیملی کی کہانی کو دکھایا گیا ہے کہ اس کے غائب ہوجانے کے بعد اس کی پوری فیملی کیسی کرب بھری کیفیات سے گزرتی ہے۔ کاش ایسا ہی کوئی ڈرامہ ان فیملی والوں پر بھی بنایا جائے جن کے افراد کو ایجنسیوں والے غائب کردیتے ہیں۔ جو کچھ دکھ بھرا حال دمسہ کی ماں اور گھر والوں کا ہوا وہی کچھ ان کے گھر والوں پر بھی گزرتا ہے لیکن ان کی چیخ و پکار کسی کو سنائی نہیں دیتی۔

##############################
https://web.facebook.com/zahid.mughal.5895/posts/2731255220301202
مذھبی صحائف پر کمزور اعتراضات سے بچنا لازم ہے تالمود (یہودی مذھب کی فقہ کی بنیاد) میں ایسے قرض دار کا مسئلہ درج ہے جس کے اثاثوں کی کل قدر اس پر واجب الاداء رقم سے کم ہو تو ہر قرض خواہ کو کس قدر رقم لوٹائی جائے گی۔ فرض کریں تین قرض خواہوں کی میت پر واجب الاداء رقم کی مقدار 100، 200 اور 300 ہے (یعنی کل ملا کر 600)۔ اگر میت کے ترکے کی قدر 100، 200 اور 300 ہو تو تینوں قرض خواہوں کو اس میں سے کتنا کتنا حصہ واپس دینا چاہئے؟ تالمود میں درج جواب کچھ یوں ہے:  الف) اگر ترکے کی قدر 100 ہے تو تینوں کو 1/3 حصہ دیا جائے۔ گویا اس صورت میں سب کو مساوی تقسیم (equal division) کی بنیاد پر حصہ دیا جائے گا ب) اگر ترکہ 300 ہو تو 100 والے قرض خواہ کو 50، 200 والے کو 100 جبکہ 300 والے کو 150 دیا جائے گا۔ اس تقسیم کو دیکھ کر معلوم ہوتا ہے کہ ہر قرض خواہ کو اس کی رقم کی مقدار کے تناسب (proportionate division) کے حساب سے ترکے میں سے رقم ملنی چاہئے۔ یہ اصول بھی اگرچہ معقول ہے لیکن سوال پیدا ہوتا ہے کہ آخر 300 والے کیس کو 100 والے کیس سے مختلف اصول پر کیوں کر حل کیا گیا؟ ج) دلچسپ بات یہ ہے کہ اگر ترکہ 200 ہو تو تالمود کے مطابق 100 والے قرض خواہ کو 50، جبکہ 200 اور 300 والے دونوں کو 75 دئیے جائیں گے۔ یہ تقسیم اول الذکر دونوں اصولوں میں سے کسی پر بھی پوری نہیں اترتی، یعنی نہ یہ مساوی تقسیم پر مبنی ہے اور نہ ہی متناسب تقسیم کے اصول پر۔  تالمود کے اس مسئلے کو لے کر یہودی لٹریچر میں بحث و مباحثے کی ایک روایت ہے کہ آیا تالمود میں موجود اس مسئلے کی بنیاد کیا ہے، بعضوں نے اس خیال کا اظہار بھی کیا کہ کتاب میں اعداد لکھتے ہوئے راویوں سے کوئی غلطی ہوگئی ہے۔ سن 1980 میں دو پروفیسرز نے اپنے مقالے میں ثابت کیا کہ تالمود کے اس مسئلے میں کوئی غیر ھم آھنگی نہیں ہے بلکہ یہ "کل ترکے میں متنازع دعوے کی تقسیم" (equal division of the contested sum) کے اصول پر مبنی ہے۔ جواب کو سمجھنے کے لئے چند سادہ مثالوں پر غور کیجئے۔  فرض کریں دو لوگوں کے مابین 100 پر جھگڑا ہے، زید کہتا ہے کہ اس کا آدھا اس کا ہے جبکہ صہیب کہتا ہے کہ اس میں 2/3 اس کا ہے۔ اس 100 کو ان دونوں میں کیسے تقسیم کیا جائے؟ مساوی تقسیم کے مطابق دونوں کو آدھا آدھا جبکہ متناسب کے مطابق شاید 1/3 اور 2/3۔ لیکن equal division of the contested sum کے مطابق تقسیم یوں ہونی چاہئے:  - پہلے یہ دیکھا جائے کہ دونوں کے مابین متنازع حصے کی مقدار کیا ہے؟ اس کا جواب ہے آدھا (جو کہ سب سے کم حصے کے دعوے دار کے برابر ہے)۔  - اس آدھے کو دونوں کے مابین مساوی تقسیم کردیا جائے گا، یعنی دونوں کو 1/4 دے دیا جائے گا۔  - باقی کا آدھا حصہ غیر متنازع ہے لہذا وہ اسے دیا جائے گا جو 2/3 کا دعوے دار ہے۔ لہذا تالمود کے مطابق تقسیم 1/4 اور 3/4 ہوگی۔  دوسری مثال یہ فرض کریں کہ دو لوگ 100 اور 300 کے دعوے دار ہیں جبکہ کل رقم 125 ہے۔ equal division of the contested sum اصول کے مطابق دونوں کے مابین 100 نزاعی ہے لہذا پہلے انہیں یہ آدھی آدھی (50) دے دی جائے گی۔ باقی کے 25 دوسرے کو دئیے جائیں گے، یوں یہ تقسیم 50 اور 75 بنی۔ اسی طرح اگر کل رقم 200 ہے تو اسی اصول کی رو سے 100 والے دعوے دار کو 50 جبکہ بقایا تمام 300 والے دعوے دار کو دی جائے گی اور تقسیم ہوگی 50 اور 150۔  چنانچہ ان محققین نے ثابت کیا کہ تالمود کے درج بالا مسئلے کے پس پشت یہی اصول کارفرما ہے۔ انہوں نے اس کے لے ایک تفصیلی الگورتھم بھی ترتیب دے کر دکھایا کہ چاہے کتنے ہی قرض خواہ ہوں اور ترکے کی مقدار کچھ بھی ہو، اس کلیے کے تحت انہیں ھم آھنگی کے ساتھ تقسیم کیا جاسکتا ہے (اس ٹیکنیکل تفصیل کا یہ موقع نہیں)۔  غور طلب بات یہ ہے کہ تالمود کا جو مسئلہ ایک عرصے تک نزاعی رہا اور بعض اسے "نقل میں ہیر پھیر" بھی سمجھتے رہے طویل عرصے بعد اس کے پس پشت عقلی اصول دریافت کرلیا گیا۔ دوسری بات یہ کہ الہامی کتب کو تحریف شدہ ثابت کرنے میں جلد بازی سے کام نہیں لینا چاہئے، نتیجتا کمزور دلائل پر مبنی استدلال وضع ہوتے ہیں جنہیں کوئی ذھین محقق باآسانی رد کرسکتا ہے۔ ہمارے یہاں دیگر مذاھب کی بعض متناقض معلوم ہونے والی آیات و عبارات پر حرفیت پسندانہ نقد کا رویہ پایا جاتا ہے، یعنی پہلے یہ دیکھنے کے بجائے کہ اس مذھب کے ماھرین و مفسرین خود ان آیات و عبارات کی کیا تفسیر و تاویل کرتے ہیں ان کے خلاف ظاہری عبارت کو دیکھ کر اعتراض وضع کرکے سمجھا جاتا ہے کہ ہم نے میدان مار لیا۔ ان میں سے بہت سے اعتراضات قریب قریب اتنے ہی کمزور ہوتے ہیں جتنے مثلا ملحدین بعض ظاہری نصوص کی بنا پر قران و حدیث پر کرتے ہیں۔ تیسری بات یہ کہ ہر قانونی نظام کی ایک داخلی ھم آھنگی ہوتی ہے، اسے سمجھے بغیر اس پر ھاتھ ڈالنے کا مطلب کمزور دلیل کھڑی کرنا ہوتا ہے۔  نوٹ: کسی کل رقم کو فریقین کے مابین کس تناسب سے تقسیم کیا جانا چاہئے اس کا تعلق عقل سے نہیں بلکہ معاشرتی روایات وغیرہ سے ہوتا ہے لہذا یہ اعتراض نہیں کیا جاسکتا کہ تالمود کا یہ اصول "غیر منطقی" ہے۔

##############################
https://web.facebook.com/zahid.mughal.5895/posts/2731215920305132
ڈاکٹر صاحب کے ساتھ جاری انٹرویو کا پہلا حصہ۔ انٹرویو کا مقصد براہ راست آئی ایم ایف پروگرام ہے لیکن دیگر سوالات زیر بحث آگئے ہیں۔ انٹرویو کے دیگر حصے زیر ایڈیٹنگ ہیں۔  

##############################
https://web.facebook.com/zahid.mughal.5895/posts/2731197680306956
ڈاکٹر جاوید اکبر انصاری صاحب کا ایک انٹرویو ریکارڈ کیا جارہا ہے، اس کے پہلے حصے میں ڈاکٹر صاحب کا عمومی تعارف ہے جبکہ دوسرے میں سرمایہ داری کا تعارف ہے۔ دوسرے کا لنک یہاں دیا جارہا ہے:  https://www.facebook.com/100006961657815/videos/2533176613591036/?t=264

##############################
https://web.facebook.com/zahid.mughal.5895/posts/2730037463756311
حکومت حج اخراجات کو جس سطح پر لے جارہی ہے معلوم ہوتا ہے کہ حج کرنے والوں کو حج کے بعد زکوۃ کا مستحق بنانا مقصود ہے۔

##############################
https://web.facebook.com/zahid.mughal.5895/posts/2648210885272303
آصف غفور صاحب نے پریس کانفرنس میں "محب وطن" اور "ملک دشمن" کے الفاظ کو کئی مرتبہ دھرایا۔ انہوں نے ٹی وی اینکرز کے بارے میں بات کرتے ہوئے بھی کچھ کو "محب وطن" قرار دیا۔  ان اصطلاحات کے ذریعے لوگوں میں خوف و ھراس پیدا کرکے منہ بند کرانے کا یہ بہت پرانا حربہ ہے۔ گویا محب وطن وہ ہے جو مشرف کے خلاف عدالتی فیصلے کی مخالفت کرے اور جو ایسا نہیں کررہا اسکی حب الوطنی مشکوک تو ضرور ہے۔ حکومت بھی اس بات کو پھیلا رہی ہے کہ مشرف کے خلاف فیصلہ آنے سے افراتفری پھیلے گی، حالانکہ وہ کہیں نہیں پھیل رہی۔ پاکستان کی اکثریت اس فیصلے سے خوش ہے۔ جمہوریت میں اکثریت کا معیار ووٹوں کی تعداد ہوتا ہے اور ن لیگ، پی پی پی، جے یو آئی وغیرہ کے کل ووٹوں کی تعداد پی ٹی آئی کے ووٹوں کی تعداد سے زیادہ ہے اور یہ پارٹیاں اس فیصلے کو سرارہی ہیں۔

##############################
https://web.facebook.com/zahid.mughal.5895/posts/2647227538703971
ماؤنٹین ویز مینیجمنٹ کی کوشش رہتی ہے کہ لوکل ٹورازم سروسز میں بیسٹ پریکٹسز متعارف کروائی جائیں۔ اس ضمن میں کمپنی نے اس چیز پر عمل کا آغاز کیا ہے کہ کلائنیٹ کو تفصیلی پروپوزل دیتے ہوئے ہوٹلز کے ناموں کے ساتھ ساتھ کمروں کی تفصیلات بھی فراہم کی جائیں تاکہ انہیں علم ہو کہ انہیں کیا، کیسی اور کتنی رھائش دی جائے گی اور وہ درست فیصلہ کرسکیں۔ مثلا ایک صاحب کو 3 دن گلیات ٹور کا پیکیج کچھ اس تفصیل کے ساتھ پیش کیا گیا:  Three Days tour to Galiyat (1 night at Murree and 1 night at Nathia gali) Price  Standard Package: Rsxxxxx Premium Package: Rsxxxxx Included Corolla Car with fuel, toll taxes and drive expenses Accomodation with Breakfast (a) Pine Top Hotel in Murree and Hotel Amore in Nathiagali in Standard Package (b) HotelOne in Murree and Hotel Elites in Nathiagali in Premium Package Accomodation Details Standard Package Suit of 4 bed in Pine Top Hotel Three person occupancy room (2 bed + 1 sofa cum bed + 1 mattress) in Amore hotel Premium Package Suite of 4 bed in HotelOne Three person occupancy room (Master bed + 1 sofa cum bed + 1 mattress) in Hotel Elites Bookings are subject to availability

##############################
https://web.facebook.com/zahid.mughal.5895/posts/2646974745395917
اب خان صاحب اینڈ کمپنی کو مشرف کا دفاع کرنے کا فریضہ ادا کرنا ہوگا پستی کا کوئی حد سے گزرنا دیکھے

##############################
https://web.facebook.com/zahid.mughal.5895/posts/2642796512480407
سستے ریٹس پر عمرہ و ترکی کا جو پیکیج اناؤنس کیا گیا تھا وہ کراچی سے تھا۔ کئی افراد نے فون کرکے اس کے سواء آپشن کا پوچھا۔ ماؤنٹین ویز کی مینیجمنٹ ایسا ہی ایک مناسب پیکیج اب لاھور سے بھی پیش کررہی ہے۔ یاد رہے کہ کراچی والا آپشن اپنی جگہ برقرار ہے۔

##############################
https://web.facebook.com/zahid.mughal.5895/posts/2642571612502897
مناسب دام میں اچھا آپشن!

##############################
https://web.facebook.com/zahid.mughal.5895/posts/2642512449175480
جب اہل مذھب کہتے ہیں کہ خدا کے سواء اس کائنات و انسانی زندگی کو معنی دینے کی کوئی بنیاد موجود نہیں تو اس کا مطلب یہ نہیں ہوتا کہ عملا ایسا کرنا کسی شخص کے لئے ناممکن ہوگیا ہے۔ مثلا کوئی کہہ سکتا ہے کہ دیکھو مارکس خدا کو نہیں مانتا لیکن وہ پھر بھی زندگی میں معنی و ربط بتاتا ہے۔ اس ضمن میں اصل سوال یہ نہیں ہے کہ آیا ایک شخص "امر واقعہ" میں کوئی معنی تلاش کررہا ہے یا نہیں بلکہ یہ ہے کہ زندگی کو اس کی اصل میں آپ کیا مانتے ہیں؟ اھل مذھب کا ماننا ہے کہ زندگی کی تخلیق اپنی اصل میں معنی خیز ہے جبکہ مارکس سمیت سب ملحدین کا ماننا ہے کہ زندگی اپنی اصل کے اعتبار سے ایک بے معنی اتفاق کا نتیجہ ہے۔ تو جو شخص زندگی کو اپنی اصل میں بے معنی مانتا ہے اسے کیا حق پہنچتا ہے کہ وہ اس بے معنی چیز میں معنی تلاش کرنے کی بے معنی جستجو کو معنی خیز کہے؟ ایسے شخص کا حال اس شخص جیسا ہے جو اپنے دوست کو کہتا ہے کہ فلاں عمل کلیتا لغو ہے، لیکن چلو آؤ اسے سنجیدگی سے کھیلتے ہیں! بھائی جو ہے ہی لغو اسے سنجیدہ ہوکر معنی خیز بنانے کا کیا مطلب اور کیوں؟ پھر اس بے معنی جستجو کی کسی ایک تعبیر کے درست ہونے پر اصرار، یہ ظلمات بعضھا فوق بعض کی کیفیت ہے۔  چنانچہ جس طرح ہر شخص کے لئے "عملا" بہت سے لغو و غیر معقول اعمال سرانجام دینا ممکن ہوتا ہے، ایسے ہی غیر معقول اعمال میں سے ایک عمل خدا کا انکار کرنے کے بعد زندگی کو معنی خیز سمجھنے اور اس معنی کو حاصل کرنے کی سعی کرنا ہے۔ ایسا کرنے والے اپنے عمل سے اپنے نظرئیے کو جھٹلا رہے ہوتے ہیں کہ "زندگی حقیقتا بے معنی ہے"۔

##############################
https://web.facebook.com/zahid.mughal.5895/posts/2641408402619218
خدا کے وجود کا انکار کرنے کے بعد اس کائنات اور انسانی زندگی کو معنی دینے کا کوئی فکری نظام انسان، جی ہاں ذھین سے ذھین انسان بھی، آج تک وضع نہیں کرسکا۔ خدا کے انکار کا لازمی و قطعی نتیجہ انسانی زندگی کی لایعنیت کے سواء کچھ نہیں۔ آج جو لوگ عقل کے نام پر سائنس کے سہارے خدا کا انکار کرتے ہیں ان میں سے بھی کسی کے پاس زندگی کی معنویت کا کوئی تصور موجود نہیں۔ فرق بس یہ ہے کہ اپنے نفس کو اس لامعنویت پر دھوکہ دے کر راضی رکھنے کے لئے ان لوگوں نے چند سائنسی مقدمات کو ڈھال بنالیا ہے، یعنی ان لوگوں کے مقدمے کا حاصل اس کے سواء کچھ نہیں کہ انسانی زندگی لامعنوی ہی ہے اور اس کے لئے میرے پاس فلاں دلیل ہے اور فلاں۔

##############################
https://web.facebook.com/zahid.mughal.5895/posts/2638386902921368
کیا غربت فری مارکیٹ اکانومی سے کم ہوئی ہے؟  فری مارکیٹ اکانومی کے حامی اشتراکی نظام پر تنقید کرتے ہوئے بتاتے ہیں کہ غربت کا حقیقی خاتمہ بھی فری مارکیٹ اکانومی ہی سے ہوتا ہے اور پھر یہ حضرات چند غیر اشتراکی ممالک میں ہونے والی غربت کی کمی کے اعداد و شمار کو دلیل کے طور پر پیش کرتے ہیں۔  اس دلیل میں کئی طرح کے مسائل ہیں لیکن اگر ان اعداد و شمار کو حقیقت واقعہ کے طور پر قبول کربھی لیا جائے تو یہ بالکل سامنے کی بات ہے کہ غریب ممالک میں یہ کمی مارکیٹ پراسس سے نہیں بلکہ مارکیٹ پراسس کے اندر لبرل سرمایہ دارانہ ریاست کی عمل داری سے ہوئی ہے۔ یہ جسے "فری" مارکیٹ اکانومی کہتے ہیں اس کے اصل نظرئیے کے مطابق "عادلانہ تقسیم دولت" (distributive justice) کا قیام ریاست کی ذمے داری نہیں ہے۔ ھائیک کہتا ہے کہ انکم ڈسٹری بیوشن کا لفظ ہی سرے سے غلط ہے کیونکہ مارکیٹ میں کوئی انکم ڈسٹری بیوٹ نہیں کرتا بلکہ وہ اس کے لئے dispersion کا لفظ استعمال کرتا ہے، یعنی مارکیٹ میں انکم پھیلی ہوتی ہے اور یہ پھیلنا غیر شخصی عمل کا نتیجہ ہے۔ نازک کے خیال میں ڈسٹریبیوٹو جسٹس کے قیام کے لئے کسی کی آمدن پر ٹیکس لگا کر کسی غریب کی مدد کرنا غلامی کا دوسرا نام ہے۔ تو اسے کہتے ہیں "فری مارکیٹ اکانومی"، یعنی تقسیم دولت کا سوال کلیتا نظر انداز کیا جائے کیونکہ یہ ایک غیر شخصی عمل کا نتیجہ ہے اور کسی شخصی مداخلت کی بنا پر اسے درست کرنے کی کوشش کرنا ناجائز ہے۔ دنیا میں کوئی ایسا ملک ہے جہاں اس فری مارکیٹ اکانومی کے ذریعے غربت میں کمی آگئی ہو؟  خود فری مارکیٹ اکانومی کے حامی حضرات جانتے ہیں کہ ھائیک اور نازک جیسے مفکرین جس نظام کی بات کرتے ہیں وہ انسانیت کے لئے نہایت بھیانک ہے۔ چنانچہ 1960 کی دھائی کے بعد متعدد وجوھات (جن کی تفصیل یہاں مقصود نہیں) کی بنا پر ڈسٹریبیوٹو جسٹس کے سوال کو معاشی عدل کا سوال مان لیا گیا ہے اور فری مارکیٹ کے حامیوں میں بڑے بڑے مفکرین (مثلا رالز اور امرتیا سن وغیرہ) نے اس کے لئے دلائل فراہم کئے ہیں۔ ان کے علاوہ analytical marxism (مارکس ازم کا ایک "بدعتی" فرقہ) سے تعلق رکھنے والے کئی مفکرین نے بھی اس بحث میں اپنا حصہ ڈالا ہے جس کے بعد ریاست کے اس کردار کو کلی طور پر مان لیا گیا ہے کہ تقسیم دولت کے ضمن میں سرمایہ دارانہ عدل  کا قیام بھی اس کی ذمہ داری ہے جس کی بازگشت ملینیم ڈویلپمنٹ گولز کے بعد سسٹین ایبل ڈویلپمنٹ گولز کی صورت سنائی دیتی ہے جو دنیا کی ہر ریاست پر چند عملی  ذمہ داریوں کو لازم ٹھراتے ہیں اور سرمایہ دارانہ نظام کے عالمی ڈونرز بھی انہی کی پیش نظر غریب ممالک کو اربوں ڈالرز کی فنڈنگ دیتے ہیں۔ کہنے کا مقصد یہ ہے کہ غیر اشتراکی ممالک میں اگر کہیں غربت کم ہوئی بھی ہے تو اس کی وجہ ان ممالک کی فری مارکیٹ اکانومی نہیں بلکہ مقامی ریاستوں اور عالمی ڈونرز کی مداخلت و مدد ہے جس کا ذکر یہ حضرات خاموشی سے گول کردیتے ہیں اور غربت کی کمی کے اس کارنامے کو مارکیٹ کے کھاتے میں ڈال کر اگلے ہی جملے میں غربت مٹاؤ اور ویلفئیر پروگرامز پر اربوں کھربوں خرچ کرنے والی ریاستوں پر تبرے کا شوق پورا فرماتے ہیں۔

##############################
https://web.facebook.com/zahid.mughal.5895/posts/2636093896484002
سردیوں کی چھٹیوں میں ایک ھفتے کا پیکیج!

##############################
https://web.facebook.com/zahid.mughal.5895/posts/2634505793309479
لبرل ازم (فری مارکیٹ سرمایہ داری) ہو یا سوشل ازم (ریاستی سرمایہ داری)، دونوں آزادی کو بحیثیت قدر قبول کرتے ہیں البتہ دونوں میں اختلاف یہ ہے کہ اس آزادی کے حصول کا بہترین ذریعہ کونسے انسانی جذبے پر قائم انسانی نظم ہے۔ لبرل مفکرین کا دعوی ہے کہ حرص سے مغلوب انفرادیت بہترین عالمی نظام قائم کرنے کا پیش خیمہ ہے لہذا اجتماعی لذات کے نظام کو فروغ دینے کے لئے لازم ہے کہ انفرادی اغراض پر مبنی نظام کو فروغ دیا جائے جس کے ذریعے حرص پر مبنی انفرادیت کو مہمیز میسر آتا ہے۔ یہ حضرات گلوبل فری مارکیٹ اکانومی کی بات کرتے ہیں اور نیشنلسٹ و اشتراکی نظاموں کے سخت خلاف ہیں کیونکہ یہ انفرادی اغراض پر مبنی نظام کی تحدید کرنے کے قائل ہیں۔ نیشنلسٹ و سوشلسٹ مفکرین کا خیال ہے کہ جو جذبہ زیادہ انسانوں کی حقیقی آزادی کا ذریعہ ہے وہ حرص نہیں بلکہ حسد و غضب ہے۔ چنانچہ مارکسسٹ حضرات کا خیال ہے کہ جب مزدور طبقہ غضب سے مغلوب ہوکر ایک جماعت کی صورت اختیار کرلے گا تب وہ تبدیلی رونما ہوگی جو انسانیت کی حقیقی آزادی کا پیش خیمہ بنے گی۔ جذبہ غضب پر مبنی اس نظام کے لئے انفرادی حرص کی تحدید ہی نہیں بلکہ تنسیخ بھی لازم ہے (دھیان رہے کہ اجتماعی لذات کے فروغ کے لئے انفرادی حرص کی تحدید کے لبرل مفکرین بھی قائل ہیں)۔  پچھلے کچھ عرصے سے جمہوری نظم کے ذریعے مغربی ممالک میں ایسی پارٹیوں کو کامیابی مل رہی ہے جو انفرادی حرص کے بجائے غضب کے جذبے کو ایڈریس کرتی ہیں۔ مثلا ڈونلڈ ٹرمپ جب امریکیوں کو کہتا ہے کہ "میں امریکی ذرائع پر کسی غیر امریکی کو نہیں پالوں گا لہذا تم مجھے ووٹ دو" تو وہ امریکیوں کے جذبہ غضب کو اپیل کرتا ہے۔  کیونکہ جذبہ غضب کی یہ عمومیت فرد میں نیشنلسٹ (قومی) عنصر کو فروغ دیتی ہے اور یہ گلوبل اکانومی کے نظام کی راہ میں رکاوٹ کا پیش خیمہ ثابت ہوسکتی ہے، لہذا امریکہ کے بعد انگلینڈ کے واقعے کے بعد لبرل مفکرین میں پریشانی کی لہر ہے کہ آخر یہ ہو کیا اور کیوں ہو رہا ہے۔  لبرل ازم ہو یا سوشل ازم، دونوں انسان کو شیطان فرض کرتے ہیں اور اسی لئے شیطانی اخلاق (سرمائے کی حرص و غضب) کو فطری و مطلوب انسانی کیفیات گردانتے ہیں۔

##############################
https://web.facebook.com/zahid.mughal.5895/posts/2719295084830549
"ملکی سمیت عالمی مافیا بھی میرے خلاف متحد ہوگئے ہیں"  ٹرانسپیرنسی انٹرنیشل کی تازہ رپورٹ پر بیان"ملکی سمیت عالمی مافیا بھی میرے خلاف متحد ہوگئے ہیں"  ٹرانسپیرنسی انٹرنیشل کی تازہ رپورٹ پر بیان

##############################
https://web.facebook.com/zahid.mughal.5895/posts/2718101461616578
انسان نے اتنی سائنسی ترقی کرلی ہے، اسے مذھب کی کیا ضرورت؟  کیا واقعی انسان نے ترقی کرلی ہے یا نہیں، اس بحث میں جائے بغیر اصولی سوال یہ ہے کہ آپ خط لکھتے ہیں یا وٹس ایپ کرتے ہیں، گدھے گھوڑے پر سوار ہوکر سفر کرتے ہیں یا  مہنگی گاڑیوں و جہازوں میں، سادہ مکانوں میں رہتے ہیں یا محلوں میں، ان سب کا ان سوالوں کے ساتھ کیا جوہری تعلق ہے کہ میں کون ہوں؟ اچھائی کیا ہے اور برائی کیا ہے؟ خدا بندے سے کیا چاہتا ہے اور کیا نہیں؟ کیا وٹس ایپ، ایٹم بم یا ہوائی جہاز بنا لینے سے انسان کو ان سوالوں کا جواب مل سکتا ہے؟ کیا یہ چیزیں بنا لینے کے بعد یہ سوالات غیر متعلق ہوگئے ہیں؟ اگر نہیں اور قطعا نہیں تو جان لینا چاہئے کہ یہ استدلال کلیتا غیر متعلق ہے۔

##############################
https://web.facebook.com/zahid.mughal.5895/posts/2717972058296185
کسی نجی سوسائٹی میں پلاٹ خریدنے سے قبل متعلقہ سرکاری ادارے سے معلوم کرلینا چاہئے کہ وہ منظور شدہ ہے یا نہیں۔ پنڈی کی تمام منظور شدہ اور غیر قانونی نجی سوسائیٹیز کی لسٹ آر ڈی اے کی ویب سائیٹ پر موجود ہے جس کا یہاں لک دیا گیا ہے۔  

##############################
https://web.facebook.com/zahid.mughal.5895/posts/2717856751641049
اچھا موقع ہے، کونسل اس سے فائدہ اٹھاتے ہوئے فلم میں موجود ہر غیر شرعی امر سے متعلق شرعی حکم جاری کردے اور متعلقہ اداروں کو ان پر عمل درآمد کرانے کی سفارش کرے۔

##############################
https://web.facebook.com/zahid.mughal.5895/posts/2717819604978097
ایک فلم کو اسلامی نظریاتی کونسل کے یہاں بھیجا گیا ہے، اچھی بات ہے۔ لیکن یہ سمجھ نہیں آئی کہ یہ باقی ساری فلموں، ڈراموں اور اشتہاروں میں جو مناظر دکھائے جاتے ہیں وہ سب اسلام کے عین مطابق ہیں کہ ان پر کبھی کونسل کی رائے لینا مناسب نہیں سمجھا گیا؟ آپ نے نوٹ کیا ہوگا کہ ڈراموں میں بعض سین دکھاتے ہوئے سکرین پر "تمباکو نوشی منع ہے" یا "شراب پینا منع ہے" جیسی عبارات آتی ہیں، لیکن اسی ڈرامے میں غیر محرم لڑکا لڑکی چکر چلاتے ہوئے ڈیٹ مار رہے ہوتے ہیں، ھاتھ میں ھاتھ ڈالے گھوم رہے ہوتے ہیں، گلے مل رہے ہوتے ہیں، نیم برھنہ لباس میں ملبوس خواتین سکرینوں پر دندنا رہی ہوتی ہیں لیکن سکرین پر "ڈیٹ مارنا منع ہے"، "کسی کی بیوی یا بیٹی پر ڈورے ڈالنا منع ہے"، "لباس غیر ساتر پہننا منع ہے"، "غیر محرم کو چھونا منع ہے" وغیرہ جیسے عنوان کہیں دکھائی نہیں دیتے۔ سکرین پر دکھائی جانے والی ان اخلاقی عبارات کا علمی ماخذ کیا ہے؟

##############################
https://web.facebook.com/zahid.mughal.5895/posts/2717021868391204
مصباح الحق نے بطور ٹیسٹ کپتان جو نام کمایا بطور کوچ و سیلیکٹر اسے تباہ کرنے کے درپے ہے۔ دسیوں مرتبہ چلے ہوئے کارتوس حفیط کو ٹی 20 ٹیم میں شامل کرلیا ہے، شاید آفریدی کو بھی ریٹائرمنٹ واپس لینے پر قائل کرلے۔ جو شخص جن کھلاڑیوں کے ساتھ کھیلتا رہا ہو اسے ان پر کوچ و سیلیکٹر نہیں لگانا چاہئے کیونکہ اس کے ان کے بارے میں مثبت و منفی ذاتی قسم کے تعصبات ہوتے ہیں۔ 90 کی دھائی میں میانداد نے بھی کوچ بن کر یہی غلطی کی تھی۔

##############################
https://web.facebook.com/zahid.mughal.5895/posts/2715077928585598
آٹا ایکسپورٹ کرو پھر امپورٹ کرو یہ وہی پرانا کھیل ہے جو انہی کھلاڑیوں نے مشرف دور میں کھیل کر اربوں کمائے تھے کسے خبر کہ جو ایکسپورٹ کیا گیا تھا اس میں سے کتنا بارڈر سے اس پر گیا اور کتنا ان کے گودام میں جو اب زیادہ امپورٹ قیمت پر منڈیوں میں لایا جائے گا

##############################
https://web.facebook.com/zahid.mughal.5895/posts/2714153298678061
سرخسی اکیڈمی آف لاء اینڈ اکنامکس کی طرف سے ایک دن کی پہلی باقاعدہ ایکٹیوٹی۔ ان شاء اللہ جلد ہی "ڈپلومہ ان اسلامک اکنامکس" اور "ڈپلومہ ان اسلامک لاء" کا آغاز کیا جارہا ہے۔ رجسٹریشن اس لنک کے ذریعے۔  https://docs.google.com/…/1FAIpQLSdZ4l8-6a9hRtUWdD…/viewform

##############################
https://web.facebook.com/zahid.mughal.5895/posts/2711770142249710
پچھلے ایک سال کے دوران بنیادی ضروریات کی اشیاء پر افراط زر 20 فیصد سے بھی زیادہ ہوا ہے، تنخواہ دار شخص کی کمر ٹوٹ چکی ہے۔ بیس تاریخ کے بعد بس تنخواہ کا انتظار شروع ہوجاتا ہے۔ جو لوگ تیس چالیس ہزار کماتے ہیں، تصور کیجئے وہ کیسے گزارا کررہے ہوں گے۔

##############################
https://web.facebook.com/zahid.mughal.5895/posts/2685263231567068
جو انسان دوسرے کی محبت کو بار بار آزماتا ہے وہ اس کی محبت اکثر کھو دیتا ہے! رشتوں کو بار بار آزمائش میں نہیں ڈالنا چاہئے، یہ قیمتی ہوتے ہیں۔

##############################
https://web.facebook.com/zahid.mughal.5895/posts/2684672574959467
عمرہ اور مصر کا ٹور

##############################
https://web.facebook.com/zahid.mughal.5895/posts/2683198731773518
جناب عمران احسن نیازی صاحب کا ٹریبیون میں چھپنے والا تازہ کالم جس میں انہوں نے تین امور بتانے کی کوشش کی ہے:  - جدید ریاستیں، بشمول اسلامی، ٹیکس کی آمدن سے غریبوں کی مدد کے واسطے جو پروگرامز چلاتی ہیں وہ اصلا زکوۃ کی رقم سے چلنے چاہئیں جو کہ غریبوں کا حق اور امیروں پر فرض ہے اور حکومت وقت پر اسے تقسیم کرنا لازم ہے۔ اس کے برعکس جسے ٹیکس کہتے ہیں یہ فرض نہیں بلکہ ایک رضا کارانہ کنٹریکٹ ہے اور اسے غریبوں کی مدد کے لئے استعمال کرنا گویا صدقے کی رقم خرچ کرنا ہے لیکن اس صدقے کو عملا فرض بنا دیا گیا ہے اور جو فرض تھا اسے نفلی صدقے کے درجے میں پہنچا دیا گیا ہے۔  - اگر زکوۃ کا قانون عملا نافذ کیا جائے تو اس کے ممکنہ فوائد کیا ہوسکتے ہیں  - زکوۃ کے عمومی ماخذات کیا ہیں 

##############################
https://web.facebook.com/zahid.mughal.5895/posts/2683094628450595
حریم شاہ کے ماں باپ اور بھائی بہن ہیومن رائٹس پر مبنی قانون کی سفاکیت کے مظاہر ہیں، اس قانون کو صرف قندیل بلوچ یا حریم شاہ جیسیوں کی آزادی کی فکر ہوتی ہے، لیکن ان کے قریبی رشتے داروں کے پاس زندہ درگور ہونے کے سواء کیا آپشن باقی بچتا ہے اس قانون کو اس کی کوئی فکر نہیں اور نہ ہی اس قانون کی آڑ میں بدکاری و فحاشی کو فروغ دینے والے میڈیا پر ان بے کسوں کا کہیں ذکر ہی ہوتا ہے اور نہ ہی ہمارے حکمران و عدالتیں ان بیچاروں کی داد رسی کو آگے برھتی ہیں۔

##############################
https://web.facebook.com/zahid.mughal.5895/posts/2682655671827824
جنرل مشرف نے پاکستان کے مذھبی طبقے کو دبانے کے واسطے سیکولر و لبرل طبقے کو اٹھان بخشی۔ لیکن اس طبقے نے ہمیشہ امریکہ نوازی اور پاکستان کے خلاف سازشیں بننے کا کردار ادا کیا۔ اس ملک کے سیاستدانوں اور مقتدر اداروں کو یہ بات سمجھ آجانی چاہئے کہ پاکستان کی نظریاتی وکالت اور اس کے لئے عملا قربانی دے کر کھڑا ہونے کا کام صرف مذھبی ذھن کا شخص ہی کرسکتا ہے، سیکولر لبرل طبقے کو جب بھی موقع ملے گا یہ ملک کے خلاف صرف سازش ہی کرے گا، اسکی وجہ یہ ہے کہ یہ لوگ پاکستان کو اس کی اصل جینیاتی شناخت کے ساتھ قبول ہی نہیں کرتے اور اسے ختم کرنے کے لئے ملک کو بدنام کرنے سے لے کر سازش کرنے کی کسی بھی حد تک جانے کو تیار ہوسکتے ہیں۔

##############################
https://web.facebook.com/zahid.mughal.5895/posts/2682630878496970
دھشت گرد بل کلنٹن کے خلاف جب امپیچ منٹ بل پیش ہونے کا وقت آیا تو اس نے عراق پر بمباری شروع کردی تھی۔ اسی کے جانشین دھشت گرد ڈونلڈ ٹرمپ نے یہی کام اپنی امپیچ منٹ کے وقت ایران کے خلاف شروع کیا ہے۔  امریکہ میں کچھ عرصے بعد الیکشن کا وقت بھی آنے والا ہے۔ کچھ عرصہ قبل ھندوستان میں الیکشن کے دوران مودی نے بھی قتل و غارت اور جنگ کا بازار گرم کیا تھا۔ "جمہوریت میں اقتدار امن و امان سے منتقل ہوتا ہے"، اس کی وہ اصل کہانی پس جمہوریت دور میں اسی طرح مکمل لکھی جائے گی جیسے بادشاھتوں کی کہانی لکھی جاتی ہے جس میں چن چن کر صرف قتل کروائے گئے لوگوں کا ذکر ہوتا ہے۔

##############################
https://web.facebook.com/zahid.mughal.5895/posts/2682255978534460
جدید فلسفے اور اس سے برآمد ہونے والے علوم کے مطالعے کی جو روایت مولانا مودودی کے اس فقرے سے شروع نہیں ہوتی کہ "مغرب جاہلیت خالصہ ہے" وہ ان کے بارے میں کبھی  درست تناظر وضع نہیں کرسکتی۔ ان علوم کے "آبجیکٹو مطالعوں" کے نام پر وضع کی جانے والی روایات دھوکہ دے کر شکار کرنے کے سواء کچھ نہیں۔

##############################
https://web.facebook.com/zahid.mughal.5895/posts/2682163638543694
امریکی دھشت گرد ڈونلڈ ٹرمپ نے کہا ہے کہ امریکہ نے جنگی سازوسامان پر کئی کھرب ڈالرز خرچ کئے ہیں اور اسی وجہ سے امریکہ دنیا کا سب سے بڑا و طاقتور دھشت گرد ہے

##############################
https://web.facebook.com/zahid.mughal.5895/posts/2663971380362920
کیا قرآن میں حضرت عیسی کے والد کا ثبوت ہے؟  ایک صاحب نے پوچھا ہے کہ ایک منکر حدیث محقق کے مطابق حضرت عیسی علیہ السلام کے والد کا ثبوت قرآن سے قطعی طور پر ثابت ہے (یاد رہے کہ منکرین حدیث بالعموم معجزات کے منکر ہوتے ہیں اور انکی غیر معجزاتی تاویل کرتے ہیں)۔ اس ضمن میں وہ سورہ انعام کی درج ذیل آیات (85 تا 87) سے استدلال کرتے ہیں:  "اور زکریا، یحی اور عیسی و الیاس (کو بھی ہم نے ہدایت بخشی)۔ یہ سب نیکو کار لوگ تھے۔ اور اسماعیل اور یسع اور یونس اور لوط (کو بھی شرف ہدایت سے سرفراز کیا)۔ اور ہم نے ان سب کو تمام جہان والوں پر فضیلت دی۔ اور ان کے آباء و اجداد، اور ان کی اولاد اور ان کے بھائیوں میں سے بھی (بعض کو ایسی فضیلت عطا فرمائی)۔ اور ہم نے انہیں چن لیا اور انہیں سیدھی راہ کی طرف ہدایت دی"  ان صاحب کے مطابق یہاں لفظ "آباء" آیا ہے جو "اب" کی جمع ہے جس کے معنی والد یا باپ ہوتا ہے۔ اس سے انہوں نے یہ استدلال کیا ہے کہ ان آیات میں جن انبیاء کا ذکر آیا ہے انہی کے آباء کی بات ہورہی ہے، اور آیت میں حضرت عیسی علیہ السلام کا ذکر بھی ہے جس سے معلوم ہوا کہ آپ کے بھی والد تھے۔ ان صاحب کا کہنا ہے کہ سورہ مریم و آل عمران میں حضرت عیسی کی پیدائش سے متعلق جو کچھ بیانات آئے ہیں وہ نہ صرف یہ کہ قابل تاویل ہیں بلکہ واجب التاویل بھی ہیں کیونکہ یہ آیت اہنے مدعا پر قطعی و صریح ہے۔  تبصرہ:  یہ استدلال بوجوہ کمزور ہے - لفظ "اب" جب قرآن میں "آباء" کی صورت بطور جمع آئے تو اس سے مراد "آباء و اجداد" کا گروہ ہوتا ہے نہ کہ کوئی معین شخص جسے باپ کہا جاتا ہے، قرآنی نظائر اس پر دال ہیں۔ تو آیت کے معنی یہ ہیں کہ ھدایت یافتہ ہونے میں یہ حضرات انوکھے نہیں تھے بلکہ ہم نے ان جلیل القدر انبیاء ہی نہیں بلکہ ان کی نسل میں ان سے پہلے والوں (آباء و اجداد)، ان سے بعد والوں (زریت) اور ان کے ہم عصر (بھائیوں) کو بھی ہدایت و فضیلت سے سرفراز کیا۔ چنانچہ لفظ آباء سے حضرت عیسی کے معین والد کا استدلال درست نہیں۔ اسی طرح لفظ اخوان سے ان سب کے بھائی ماننا بھی لازم نہیں آتا  - لفظ "اب" قرآن میں لازما سگے والد کے لئے استعمال نہیں ہوتا جس کے نظائر اہل پر واضح ہیں۔ البتہ صاحب استدلال کے لئے اسی آیت کے  ضمن میں ہم اس کی مثال پیش کئے دیتے ہیں۔ قرآن مجید میں حضرت ابراہیم کے "اب" کا ذکر ہوا ہے جو مشرک تھا۔ سورہ انعام کی درج بالا آیات کے مطابق ان انبیاء کے "آباء" ہدایت یافتہ تھے۔ تو اس آیت کی رو سے حضرت ابراہیم کے "اب" کو صاحب ھدایت ماننا ہوگا۔ تو اب دو صورتیں ہیں : ایک یہ کہ حضرت ابراہیم کے جس اب کا تعارف بطور مشرک  ہوا اسے والد کے بجائے چچا مان لیا جائے اور یا پھر یہ کہ اسے والد مانا جائے تو پھر سورہ انعام میں درج "اب" کو سگے باپ کے سواء کچھ اور ماننا ہوگا (کیونکہ یہ تو ہادیت یافتہ ہے)۔ الغرض دونوں صورتوں میں سے کسی ایک مقام پر اب کو باپ کے سواء کسی دوسرے معنی میں ماننا ہوگا (اس کی مثالیں دیگر بھی ہیں)۔ الغرض جب لفظ "اب" والد کے لئے قطعی ہے ہی نہیں تو اس کی بنیاد پر حضرت عیسی علیہ السلام کے والد کے وجود کا استدلال کیسے قطعی ہوگیا؟ - اگر یہ آیت حضرت عیسی کے والد کے لئے قطعی ہے تو پھر ان کی زریت کے وجود کے لئے بھی قطعی ہوگی۔ منکر حدیث چونکہ ان کی زریت کے قائل ہوتے ہیں لہذا وہ کہیں گے کہ جی ہاں ہم تو پہلے ہی یہ مانتے ہیں۔ لیکن آیت میں "اخوان" کا لفظ بھی ہے، تو ماننا ہوگا کہ آپکے سگے بھائی بھی تھے۔ کیا تاریخ میں ان کا کوئی سراغ ملتا ہے؟

##############################
https://web.facebook.com/zahid.mughal.5895/posts/2729736873786370
سردیوں میں اگر برف باری والے علاقے میں ایک دو رات رھائش کے ارادے سے اپنی گاڑی میں جائیں تو گاڑی میں "کولنٹ" (coolant) ضرور ڈلوالیں۔ کولنٹ کے متعدد فائدے ہیں جن میں سے ایک یہ کہ اچھا کولنٹ پانی کو جمنے نہیں دیتا۔ کچھ لوگ سادہ پانی ڈال کر منفی درجہ حرارت والے علاقوں میں جا نکلتے ہیں اور صبح ان کی گاڑی میں پانی جم جاتا ہے۔ یاد رہے کہ پانی جب جمتا ہے تو وہ پھولتا ہے، تو جب ریڈی ایٹر کی جالیوں میں موجود باریک راستوں اور پائپوں کے اندر پانی جمتا ہے تو وہ انہیں پھاڑ دیتا ہے، نتیجتا ریڈی ایٹر ناکارہ ہوجاتا ہے جو بہت پریشانی کا باعث ہوتا ہے (کولنٹ اینٹی فریز ہونے کے علاوہ اینٹی رسٹ بھی ہوتا ہے جس سے ریڈی ایٹر کی لائف میں اضافہ ہوتا ہے)۔  کولنٹ دو طرح کا آتا ہے، ایک "پری مکس" اور دوسرا بغیر مکسنگ والا۔ فرق یہ کہ پری مکس کولنٹ (جیسے مثلا ھنڈا وغیرہ کا کولنٹ آتا ہے) میں پہلے سے پانی ملا ہوتا ہے اور اگر آپ پری مکس کولنٹ ڈلواتے ہیں تو پھر ریڈیٹر کا سارا پانی نکال کر کولنٹ ڈالیں (عام طور پر گاڑی میں تین سے ساڑے تین لیٹر پانی ڈلتا ہے)۔ گاڑی میں تھوڑا سا (مثلا ایک لیٹر) پری مکس کولنٹ ڈلوا کر اس میں پھر سادہ پانی ڈال دینے سے اس کولنٹ کی تاثیر کم ہوجاتی ہے۔ بغیر مکسنگ والا کولنٹ گاڑھا ہوتا ہے مثلا جیسے لیکوی مولی کمپنی کا کولنٹ آتا ہے۔ دھیان رہے کہ ریڈیٹر میں یہ والا کولنٹ سارا نہیں ڈالنا ہوتا، ایسا کولنٹ ایک لیٹر ڈلوا کر باقی سادہ پانی ڈال لیا جاتا ہے۔  آخری بات۔ ریڈی ایٹر کا پانی ڈرین کرنے کے لئے اس کے نیچے کی طرف ایک ٹونٹی لگی ہوتی ہے، جب کبھی ریڈی ایٹر میں پانی تبدیل کروانا ہو تو اس ٹونٹی کو کھلوا کر پانی ڈرین "نہیں" کروانا ہوتا (جی ہاں "نہیں")۔ اس کی وجہ یہ ہے کہ وہ ٹونٹی پلاسٹک کی ہوتی ہے، سالہا سالہا بند رہنے کی وجہ سے کھولنے پر ٹوٹنے یا پھر اس کی کسی چوڑی کے ڈیمیج ہوجانے کا خدشہ ہوتا جس کی وجہ سے پانی کی لیکیج شروع ہوجاتی ہے۔ پانی ڈرین کروانے کے لئے گاڑی کا وہ پائیپ جو ریڈی ایٹر کے ساتھ ملحق ہوتا ہے اسے کھلوانا چاہئے۔

##############################
https://web.facebook.com/zahid.mughal.5895/posts/2727603023999755
ماشاء اللہ تعالیٰ بھائی جان ❤️

##############################
https://web.facebook.com/zahid.mughal.5895/posts/2726026627490728
عمرہ پیکیجز کو حرم سے فاصلوں کے لحاظ سے بھی ترتیب دے دیا گیا ہے تاکہ انتخاب کرنے میں آسانی رہے

##############################
https://web.facebook.com/zahid.mughal.5895/posts/2725763857517005
سیمینار کی رجسٹریشن شاید 31 جنوری کو بند ہوجائے گی، جو افراد ذوق رکھتے ہوں متعلقہ ذریعے پر رابطہ کرسکتے ہیں۔

##############################
https://web.facebook.com/zahid.mughal.5895/posts/2723697481056976
یہ بات بھی سمجھ لینی چاہئے کہ کفر ترک کرنے کی کوئی منطقی وجہ یا قوی دلیل ہونے کی ہرگز بھی ضرورت نہیں ہے اس لئے کہ کفر بالذات ایک غیر منطقی پوزیشن کا نام ہے۔ تو جو چیز ہے ہی غیر منطقی و غیر اصولی اسے ترک کرنے کے لئے کوئی منطقی و اصولی دلیل نہیں چاھئے کیونکہ اسے اختیار ہی غیر منطقی امر پر کیا گیا تھا، بس اتنا واقعہ ہی کافی ہے کہ اسے ترک کردیا۔ ہاں اگر ترک کرنے والا کوئی دلیل وغیرہ بھی بیان کرے تو یہ ایک اضافی چیز ہے۔

##############################
https://web.facebook.com/zahid.mughal.5895/posts/2723652384394819
حالت کفر سے تائیب ہوکر ایمان کی طرف آجانا، یہ چاہے کسی بھی دلیل کے سبب ہو بہرحال قابل ستائش ہے۔ مومن بننے والے سے یہ تھوڑی پوچھا جاتا ہے کہ تم نے اپنے پرانے مذھب کے دلائل صحیح سے سمجھ لئے تھے یا نہیں، نہ ہی یہ تسلی کی جاتی ہے کہ ان دلائل کے دندان شکن جوابات پر مبنی فلاں کتاب پڑھ لی ہے یا نہیں اور نہ ہی کہا جاتا ہے کہ جاؤ توحید و نبوت وغیرہ کے فلاں فلاں دلائل سیکھ آؤ۔ اگر اس کے ایمان قبول کرنے کے پیچھے بظاہر کوئی سازش دکھائی نہیں دے رہی تو ایمان کی طرف آنے والے کو مطعون کرنا بڑی محرومی کی بات ہے، یہ دراصل خود اپنے دل کے ایمان کی قدر و منزلت سے عاری ہونے کا اظہار ہوتا ہے۔ ایمان کی طرف آنے والے کو بس گلے لگا کر مبارک باد دی جاتی ہے۔

##############################
https://web.facebook.com/zahid.mughal.5895/posts/2723512411075483
کلاس کیسے کنٹرول کریں؟ جو لوگ جامعات میں نئے نئے ٹیچنگ کے شعبے سے وابستہ ہوتے ہیں انہیں بالعموم یہ مسئلہ درپیش ہوتا ہے کہ کلاس میں طلباء کو کنٹرول و ڈسپلن کیسے کیا جائے کیونکہ جامعات کے بعض طلباء و طالبات کلاس میں مسلسل باتیں کرتے ہیں یا موبائیل کے ساتھ مصروف رہتے ہیں جس سے کلاس کا ماحول خراب ہوجاتا ہے۔ چھوٹی عمر کے اساتذہ کے لئے یہ ساری صورت حال کسی چیلنج سے کم نہیں ہوتی اور کل مجھ سے میرے ہی ایک طالب علم نے جو اب ہمارا کلیگ بن چکا ہے ہے بعینہہ یہی سوال پوچھ لیا کہ سر کلاس میں بچوں کو کنٹرول کیسے کریں؟ سوچا کہ جو باتیں انہیں بتائیں دیگر لوگوں سے بھی شئیر کرلی جائیں، شاید کسی اور کا بھی بھلا ہوجائے۔  1) پہلی اور اہم ترین بات یہ کہ کلاس کنٹرول میں استاد کی عمر، حلیے، ادارے میں اس کے مرتبے اور اس کی شہرت کا بہت عمل دخل ہوتا ہے۔ چنانچہ ایک بڑی عمر کے، یا ادارے کے سربراہ، یا بھاری بھرکم جسامت و آواز یا ڈاڑھی وغیرہ کے حلئے والے استاد کے سامنے طلباء ویسے ہی ڈر کے رہتے ہیں، بالخصوص کہ جب اس کی یہ ساکھ بھی مشہور ہو کہ کلاس میں کسی کو ھینکی پینکی نہیں کرنے دیتے۔ ظاہر ہے یہ سب چیزیں وقت کے ساتھ ہی حاصل ہوتی ہیں اور نئے آنے والے لوگ اس سے محروم ہوتے ہیں 2) نوجوان اساتذہ کے لئے ہدایت یہ ہے کہ کلاس کنٹرول کے حوالے سے اپنی مخصوص شہرت بنائیں، ہر کلاس اگلی کلاس والوں کو ہر استاد کے بارے میں فیڈ بیک دیتی ہے کہ فلاں ایسا ہے اور فلاں ایسا۔ تو اگر کلاس ڈسپلن کے حوالے سے آپ کی ایک ساکھ بن گئی تو وقت کے ساتھ جلد ہی آدھے سے زیادہ مسئلہ حل ہوجائے گا  3) کلاس کنٹرول میں کسی قسم کا کمپرومائز نہ کیجئے۔ بعض لوگوں کا خیال ہے کہ کلاس میں سختی کی جائے تو طلباء خراب فیڈ بیک دیتے ہیں جبکہ میرا ماننا یہ ہے کہ اگر استاد کلاس میں سیکھنے کا ماحول برقرار نہ رکھ سکے تب اس کی فیڈ بیک خراب ہوتی ہے کیونکہ اکثر طلباء سیکھنے کے خواہشمند ہوتے ہیں۔ کلاس کنٹرول کے لحاظ سے میں بہت سخت واقع ہوا ہوں، نہ کسی کو بات کرنے دیتا ہوں اور نہ موبائیل استعمال کرنے دیتا ہوں لیکن اس بنا پر کبھی میرا فیڈ بیک خراب نہیں ہوتا۔ یقین مانئے جو بچے کلاس میں باتیں کرتے ہیں وہ بھی آپ کا فیڈ بیک اس بنا پر خراب دیں گے کہ کلاس کنٹرول نہیں کرسکتا۔ چنانچہ کلاس میں سیکھنے کا ماحول پیدا کرنا اور برقرار رکھنا، یہ استاد کی ذمہ داری ہے اور اس معاملے میں گھبرانے کی ضرورت نہیں۔ بس اپنے سبجیکٹ پر مہارت رکھیں  4) بلی پہلے دن ماریں، یعنی پہلے دن سے طلباء کو اس معاملے میں ٹوکنا شروع کریں۔ اگر کوئی ایک بار منع کرنے کے باوجود بھی باز نہ آئے تو اسے جھاڑ دیں تاکہ باقیوں کو سبق مل جائے (میں جانتا ہوں کہ کچھ ڈھیٹ پھر بھی لگے رہتے ہیں لیکن کافی سارے سیدھے ہوجاتے ہیں)۔  5) طلباء کو موٹیویٹ کرنے والا رویہ بھی اختیار کیجئے: مثلا میری نظر میں اپنی عزت بنائیں، مجھے آپ کو ٹوکنا اچھا نہیں لگتا کہ یہ آپ کی عزت نفس پر حملہ ہوتا ہے، آپ کو کچھ کہنے سے مجھے تکلیف ہوتی ہے وغیرہ۔ میں اگر کسی طالب علم کو کلاس میں زیادہ ڈانٹ دوں تو چند منٹ بعد بھری کلاس میں اسے سوری بھی کہہ دیتا ہوں اور ساتھ ہی کچھ عار بھی دلا دیتا ہوں کہ دیکھو آپ کی وجہ سے کلاس ڈسٹرب ہوئی، میں خود ڈسٹرب ہوا وغیرہ وغیرہ۔ الغرض سمجھانے، دھمکانے و منانے سے لے کر ہر طریقہ اختیار کرنا چاہئے  6) انڈر گریجویٹ سطح پر کلاس کنٹرول ایک مسلسل عمل ہے بالخصوص اگر کلاس 3 گھنٹے کی ہو، یعنی ایسا نہیں ہوگا کہ ایک مرتبہ کسی کو کچھ کہہ لیا تو اب کوئی بات نہیں کرے گا۔ لہذا اسے وقفے وقفے سے جاری رکھیں۔ اگر آپ سے کلاس کنٹرول نہیں ہوپاتی تو ایک گھنٹے یا زیادہ سے زیادہ ڑیڑھ گھنٹے کی کلاس رکھیں کیونکہ طویل کلاس میں بچوں کا فوکس کم ہوتا چلا جاتا ہے جس کی وجہ سے وہ باتیں کرتے ہیں  7) طلباء کے ساتھ بحث مباحثے میں نہ الجھیں، یعنی ایسی نوبت نہ آنے دیں کہ طالب علم آپ کے سامنے سر اٹھا لے یا بحث کرنے لگے۔ مثلا اگر آپ نے کسی کو کہہ دیا ہے کہ "کلاس سے نکل جاؤ" اور وہ سامنے سے کچھ کہنے لگے تو اس سے بحث نہ کریں کہ یہ وجہ ہے یا وہ، بس اس سے کہیں کہ ابھی چلے جاؤ، میں کوئی گفتگو نہیں کروں گا۔ اگر آپ بھری کلاس میں بچوں کی سطح پر اتر کر ان سے لڑنے لگ جائیں گے تو آپ کا سارا رعب جاتا رہے گا، ظاہر ہے اس سے آگے بڑھ کر آپ انہیں مار تو نہیں سکتے۔ تو کہنے کا مقصد یہ ہے کہ مارنا کم ہے اور ڈرانا زیادہ ہے۔ بی ایس اور ایم ایس کے اکثر طلباء جب کبھی کلاس سے باہر مجھ سے طویل ملاقات کرتے ہیں تو کہتے ہیں "سر آپ تو بہت اچھے و نرم دل ہیں، ہم ایسے ہی آپ سے ڈرتے رہے"۔ 8) کلاس میں بچوں کو گاھے بگاھے انگیج کرلینے سے بھی بعض اوقات افاقہ ہوتا ہے، یعنی کوئی سوال کلاس کی طرف پھینک کر اب طلباء سے اس کا جواب پوچھنا۔ یہ عمل بذات خود ڈسٹریکٹنگ بھی ہوسکتا ہے، اسے بھی مینیج کرنا ہوتا ہے کہ جب کوئی جواب دے رہا ہو تو باقی باتیں نہ کریں۔  9) استاد کے لئے لازم ہے کہ اپنے حلئے و رویے کو بھی قابل عزت بنائے۔ بعض جوان خواتین ٹیچرز ایسا حلیہ اختیار کرتی ہیں کہ نوجوان طلباء کے لئے انہیں "بڑی بہن یا ماں" کے روپ میں دیکھنا محال ہوتا ہے، کلاس میں وہ طلباء کے لئے تفریح کی چیز بن جاتی ہیں۔ اسی طرح جوان مرد استاد کو بھی چاہئے کہ وہ طالبات سے فاصلہ برقرار رکھے چہ جائیکہ "ٹھرکی" مشہور ہوجائے۔   10) یہ سب تجاویز اس مفروضے کے ساتھ ہیں کہ آپ کے پاس طلباء کو دینے کے لئے کچھ ہے۔ اگر آپ کی متعلقہ مضمون پر مہارت نہیں یا آپ انہیں سکھانے کی لیاقت نہیں رکھتے تو طلباء پر سختی کرنے سے فائدہ نہ ہوگا۔

##############################
https://web.facebook.com/zahid.mughal.5895/posts/2723228027770588
حرمین سے 500 میٹر فاصلے کے اندر والے عمرہ پیکیجز۔

##############################
https://web.facebook.com/zahid.mughal.5895/posts/2721205324639525
دیسی مکھن و گھی بنانے کا طریقہ ۔۔۔۔۔ نشر مکرر ایک مرتبہ پہلے بھی یہ ترکیب شئیر کی تھی، سردیوں میں حلوہ جات وغیرہ کی تیاری میں دیسی گھی کا استعمال زیادہ ہوتا ہے تو اس مناسبت سے ترکیب دوبارہ شئیر کی جارہی ہے، جو پہلے نوٹ نہ کرسکے اب کرلیں۔ بازار کے غیر معیاری دیسی گھی استعمال کرنے کے بجائے خود گھر پر اصلی و خالص دیسی گھی بنائیں اور استعمال کریں۔ ہماری والدہ گھر پر دیسی گھی بنایا کرتی تھیں، سو ان سے یہ طریقہ زوجہ کو منتقل ہوا تو اب ہمارے گھر پر بھی دیسی گھی بنالیا جاتا ہے جو بالعموم گھریلو مصارف کے لئے کافی ہوتا ہے (اس لئے کہ عام طور پر کوکنگ تیل میں ہوتی ہے)۔ اگر آپ کے گھر گوالے والا تازہ دودھ آتا ہے تو آپ باآسانی گھر کا دیسی گھی حاصل کرسکتے ہیں۔ تو دیسی گھی کے شوقین خواتین وحضرات ترکیب نوٹ فرمالیں جو آسان ہی ہے۔ - دودھ ابالنے پر چند گھنٹوں بعد اس پر جو ملائی آتی ہے اسے اتار کر جمع کرلیں۔ خاطر خواہ مقدار میں گھی بنانے کے لئے زیادہ مقدار میں ملائی جمع کرنا ہوتی ہے، لہذا آپ یہ کرسکتے ہیں کہ روزانہ کی بنیاد پر جو تھوڑی تھوڑی ملائی اترے اسے ایک برتن میں ڈال کر فریز کرتے جائیں اور اگلے دن والی پھر اس میں شامل کرلیں۔ یوں کچھ روز کے بعد آپ کے پاس خاصی مقدار میں ملائی جمع ہوجائے گی - تقریبا ایک کلو ملائی جمع ہونے پر اسے فریزر سے نکال کر رکھ دیں تاکہ وہ کمرے کے درجہ حرارت پر آجائے (یخ ٹھنڈی ملائی سے کام نہیں چلے گا)۔ اب اسے کسی جگ میں ڈال کر اس میں تقریبا آدھا کپ نیم گرم پانی شامل کریں اور پھر مسلسل مدھانی سے ہلاتے رہیں (جسے پنجابی میں کہتے ہیں "رڑکیں" یعنی جیسے لسی بنانے کے لئے مدھانی کو گھمایا جاتا ہے اور یا پھر اوپر نیچے آگے پیچھے کرتے رہیں)۔ یہ محنت طلب عمل ہے مگر کچھ دیر بعد پھٹکیوں کی صورت میں گاڑھا سا مکھن لسی نما شے سے الگ ہوجائے گا۔ اس مکھن کو اتار کر الگ کر لیجئے۔ کم وقت میں مکھن حاصل کرنے کا طریقہ یہ ہے کہ ھاتھ سے مدھانی چلانے کے بجائے ھینڈ بلینڈر استعمال کرلیں، اس سے بھی مکھن نکل آئے گا۔   - اب آپ چاہیں تو دیسی مکھن کا مزہ بھی لے سکتے ہیں، مثلا ناشتے میں پراٹھے کے ساتھ (کچھ مکھن اس مقصد کے لئے رکھا جاسکتا ہے)۔ اگر دیسی گھی بنانا ہو تو اس مکھن کو ھلکی آنچ پر پکنے کے لئے رکھ دیں۔ کچھ دیر بعد ہلکا ہلکا چمچ ہلاتے رہیں یہاں تک کہ گھی نما چیز اوپر تیرنے لگ جائے اور تمام پھٹکیاں نیچے رہ جائیں۔ اس گھی کو کسی برتن میں چھان لیجئے۔ پھٹکی نما جو کچھ نیچے بچ رہتا ہے اسے سویوں میں بطور کھویا استعمال کیا جاسکتا ہے۔  گھر کا دیسی گھی تیار ہے، پراٹھے بنا کر کھائیے۔ نوٹ: بازار میں دودھ وغیرہ کی دکانوں سے جو دیسی گھی ملتا ہے وہ عموما دھی والی ترکیب سے بنتا ہے، اس کی خوشبو و ذائقہ ملائی والی اس ترکیب کا سا نہیں ہوتا (اس میں تھوڑی تھوری کھٹاس ہوتی ہے جو زیادہ پکنے پر عیاں ہوتی ہے، مثلا اس دیسی گھی میں تیار شدہ گاجر کے حلوے میں معمولی سی کھٹاس آجاتی ہے)۔ رہے بازار میں میسر "برانڈ والے ڈبوں کے دیسی گھر"، تو وہ کسی کھاتے میں نہیں۔ دیسی گھی کے معیار میں اس بات سے بھی فرق پڑتا ہے کہ دودھ بھینس کا تھا یا گائے کا، گائے کے دودھ کے مکھن و دیسی گھی کا رنگ پیلاہٹ مائل جبکہ بھینس کے دودھ کے مکھن و دیسی گھی کا سفیدی مائل ہوتا ہے۔ دیسی گھی کے حصول کے لئے بھینس کا دودھ زیادہ بہتر ہوتا ہے، اس پر ملائی بھی زیادہ آتی ہے۔

##############################
https://web.facebook.com/zahid.mughal.5895/posts/2720003878093003
ٹرانسپیرنسی انٹرنیشل جو کرپشن انڈیکس بناتی ہے وہ کرپشن کی موجودگی نہیں بلکہ اس کی موجودگی کے بارے میں لوگوں کی رائے (perception) پر مبنی ہوتا ہے، اسی لئے اسے Corruption Perception Index کہتے ہیں۔ جب وزیر اعظم خود دنیا کے ہر فورم پر اور اس کے وزراء و کارکن ملک میں یہی نشر کرتے پھریں کہ ہمارے یہاں بہت کرپشن ہے، اصل مسئلہ ہی کرپشن ہے، فلاں ڈاکو ہے، فلاں چور ہے، فلاں دولت لوٹ کر باہر ملک لے گیا وغیرہ وغیرہ، تو انڈیکس ریٹنگ میں نیچے نہ جائیں تو اوپر جائیں؟

##############################
https://web.facebook.com/zahid.mughal.5895/posts/2699679926792065
خواتین کی نوکری اور کیرئیر کی وجہ سے کتنے شادی شدہ جوڑے الگ رہنے پر مجبور ہیں اور ان پر اور ان کے بچوں پر اس کے کیا اثرات مرتب ہوتے ہیں، اس پر بھی تحقیق کی ضرورت ہے۔

##############################
https://web.facebook.com/zahid.mughal.5895/posts/2697500600343331
اس ہوٹل کیٹگری میں پانچ آدمیوں کے کمرہ کا دس دن کا پیکج بتائیں۔

##############################
https://web.facebook.com/zahid.mughal.5895/posts/2697162740377117
جب بچے گوشت نہ کھاتے ہوں تو قیمے پر زور دینا پڑتا ہے لیکن اس کے لئے بھی جتن کرنا پڑتے ہیں۔ فرائز بچے شوق سے کھا لیتے ہیں تو ان پر چیڈر چیز اور قیمہ مکس کرکے ڈش تیار ہے، چاہیں تو ٹماٹر کے چھوٹے کٹے ہوئے ٹکڑوں کے ساتھ گارنش بھی کرلیں۔

##############################
https://web.facebook.com/zahid.mughal.5895/posts/2695973510496040
فواد چوھدری کا کہنا ہے کہ جس طرح ان جیسے جید شخص نے وزارت سائنس و ٹیکنالوجی سنبھال لی ہے ویسے ہی جید لوگوں کو اسلامی نظریاتی کونسل بھی سنبھال لینی چاہئے۔

##############################
https://web.facebook.com/zahid.mughal.5895/posts/2695857683840956
ماضی کے لوگوں کی چند غلطیاں نکال لانا، یہ آسان کام ہے۔ اپنے زمانے کے چیلنجز میں درست مقام پر کھڑے ہونا، یہ مشکل ہے۔ چنانچہ اگر تصوف کی چند کتب کی ورق گردانی کے بعد چند عبارات سے آپ نے یہ نتیجہ پیش کردیا کہ یہ متوازی دین اور عظیم ترین گمراہی ہے لیکن جس دور میں خود آپ زندہ ہیں اس کے غالب نظام کے سامنے آپ یہ دعوت پیش کررہے ہوں کہ:  -  وحی صرف چند امور میں انسانی راھنمائی کے لئے اتاری گئی، باقی سب کچھ انسان اپنی عقل و فطرت سے طے کرتے ہیں  - دین چند گنے چنے امور کا نام ہے  - ریاست کسی شخص کو کسی مثبت دینی عمل کا پابند نہیں بنا سکتی  - دین کے نفاذ کی جدوجہد سرے سے دین کا کوئی تقاضا نہیں ہے  وغیرہ وغیرہ وغیرہ  تو جان لیجئے کہ اپنے دور کے اعتبار سے آپ اتنے ہی غلط مقام پر کھڑے ہیں جس کا شکوہ پچھلوں سے کررہے ہیں۔ آج کے دور میں تصوف بھلا کتنوں کے ذوق کی چیز رہا ہے کہ آپ لوگوں کو اس کے فتنے سے بچانے کے لئے فکر مند ہیں؟ اگر آپ خود اپنے دور کے فتنے میں راھنمائی فراہم کرنے کے بجائے خود اس میں مبتلا ہوچکے تو یہی کہا جائے گا کہ آسان کام چھوڑئیے اور مشکل پر ھاتھ ڈالئے۔

##############################
https://web.facebook.com/zahid.mughal.5895/posts/2695781973848527
"ماؤنٹین ویز" کے ساتھ عمرہ کنٹریکٹ پر جو شرائط و ضوابط لوگو ہوتے ہیں وہ کمپنی ویب سائیٹ پر تحریر کردی گئی ہیں، اس لنک پر ملاحظہ کی جاسکتی ہیں۔ ماؤنٹین ویز کی کوشش ہے کہ معاھدات کو جس قدر ممکن ہے شفاف رکھا جائے۔  

##############################
https://web.facebook.com/zahid.mughal.5895/posts/2743819705711420
برادر حافظ زبیر صاحب نے بجا طور پر اس امر نشاندھی کی ہے کہ بعض آئمہ مساجد دیگر فرقے کے لوگوں کو اپنی مسجد میں نماز پڑھتا دیکھ کر ان کے تناظر میں ایسا رویہ اختیار کرلیتے ہیں جس سے وہ منتشر ہوجائیں۔ یہ ایک بڑی کمزوری ہے، مسلمانوں کے کلامی و فقہی گروہوں کو برداشت کرنا اور عملی ترجیحات میں ان کا لحاظ رکھنا، یہی رواداری کا حقیقی مفہوم ہے اور اسی کو پروان دینے کی ضرورت ہے۔ دیگر مسالک کے لوگوں کا مسجد میں آنا اس معنی میں بھی خوش آئین ہے کہ اس سے معاشرتی روابط استوار ہونے کا راستہ کھلتا ہے جو مذھبی رواداری کو فروغ دینے کے لئے نہایت ضروری ہے۔ جب غیر موجود ہوگا تو ایک تو آپ بات سنبھال کر کریں گے اور اس انداز سے کریں گے کہ کل کو دوبارہ اسے منہ متھا بھی دے سکیں۔

##############################
https://web.facebook.com/zahid.mughal.5895/posts/2743665829060141
سرمایہ داری کیا ہے ۔۔۔۔ پروگرام کا حصہ سوئم عاقل کون ہے؟  امام غزالی اور کانٹ کے جواب کا دلچسپ فرق اس ویڈیو میں خوبصورتی سے بیان کیا گیا ہے 

##############################
https://web.facebook.com/zahid.mughal.5895/posts/2743526465740744
فروری 8، 2020 کو اسلامی یونیورسٹی میں سرخسی اکیڈمی آف لاء اینڈ اکنامکس کے زیر اھتمام "پاکستان کے عائلی قانون" پر جو ایک روزہ سیمینار ہونے والا ہے اس کی رجسٹریشن کو پروگرام کے روز تک کھلا رکھنے کا فیصلہ کیا گیا ہے کیونکہ بہت سے احباب کا کہنا ہے کہ ان کے لئے یہ آپشن بوجوہ کھلا رکھا جائے اگرچہ ہمارے لئے انتظامی نکتہ نگاہ سے یہ مشکل ہو سکتا ہے۔ بہرحال، شوقین حضرات اس لنک پر رجسٹریشن بھی کرواسکتے ہیں اور ھفتے کی صبح آن ڈیسک بھی رجسٹر ہوسکتے ہیں۔  https://docs.google.com/…/1FAIpQLSdZ4l8-6a9hRtUWd…/viewform…

##############################
https://web.facebook.com/zahid.mughal.5895/posts/2742722035821187
عمرہ پیکیج میں ڈسکاؤنٹ پر اصرار کچھ دوست عمرہ پیکیج کی قیمت میں ڈسکاؤنٹ کا بہت مطالبہ کرتے ہیں، نہ ملنے پر برا مناتے ہیں۔ ماؤنٹین ویز کے تحت کوشش ہے کہ مناسب نفع رکھ کر "فکسڈ ریٹ" کے اصول پر کام کیا جائے، اس کے دو فائدے ہیں: ایک کمپنی کو اور دوسرا کلائنٹ کو۔ کمپنی کو یہ کہ بحث مباحثے سے جان چھوٹتی ہے، ایک تو اس کا وقت نہیں اور دوسرا یہ کہ اس عمل میں لوگوں کو مطمئن کرنے کے لئے طرح طرح کی باتیں بنانا پڑتی ہیں جن میں سے کچھ چھوٹ بھی ہوتی ہیں اور بلا وجہ لوگ قسمیں اٹھوانے تک مجبور کردیتے ہیں۔ اس سب کا حل یہ ہے کہ "فکسڈ ریٹ" پر کام کیا جائے۔ گاھک کا فائدہ یہ ہے کہ ایک تو اس کا بھی وقت بچتا ہے اور دوسرا یہ کہ اسے اطمینان رھتا ہے کہ مجھے لوٹ نہیں لیا گیا۔ بھاؤتاؤ والی دکان سے سودا خریدنے کے بعد دھڑکا سا ہی لگا رہتا ہے کہ کہیں مجھے لوٹ تو نہیں لیا ان معنی میں کہ مزید ریٹ کم کروانا تھا؟ چنانچہ آپ جتنا زیادہ بھاؤ کرکے ریٹ تڑوائیں گے آپ کو اتنا ہی زیادہ دھڑکا لگا رہے گا۔ اکثر ایسا ہوتا ہے کہ ایک دکان سے بھاؤ کرکے آپ نے اگر 200 روپے کم کروالئے تو کوئی جاننے والا بتائے گا کہ اس نے اسی دکان سے 300 روپے کم میں سامان خریدا تھا، یوں آپ کو ٹنشن ہوجائے گی۔  جو لوگ عمرہ پیکیج میں زیادہ مقدار میں ڈسکاؤنٹ کے طلب گار ہوتے ہیں ان کے لئے عرض ہے کہ جن اشیاء اور خدمات کی ڈلیوری مستقبل سے متعلق ہو ان میں زیادہ ڈسکاؤنٹ پر اصرار کا مطلب معیار پر کمپرومائز کرنا ہوتا ہے۔ عمرہ پیکیجز میں اس قدر مسابقت ہے کہ یہاں لمبے چھوڑے نفع کا امکان نہیں ہوتا۔ زیادہ ڈسکاؤنٹ دینے کا طریقہ دو نمبری ہے۔ وہ یہ کہ آپ کو دو مخصوص ہوٹلز کے نام بتا کر آپ سے پاسپورٹ اور ابتدائی رقم پکڑ کر آپ کو پھنسا لیا۔ پھر ہوٹل بکنگ کے وقت کہہ دیا کہ رش کی وجہ سے وہ والا ہوٹل نہیں مل رہا، آپ کو فلاں دے دیتے ہیں وہ بھی ویسا ہی ہے۔ اب آپ نے نہ تو پہلا والا ہوٹل دیکھا ہوا ہے اور نہ ہی دوسرا آپ کو کیا پتہ کہ کونسا کیسا تھا اور دونوں حرم سے کتنے فاصلے پر؟ اب پہلے والے کا کرایہ 50 ریال فی رات فی کس تھا جبکہ دوسرے کا 40 ریال، یوں اس نے ڈسکاؤنٹ آپ پر منتقل کردیا۔ بعض اوقات ایسا جینون وجہ سے بھی ہوجاتا ہے کہ واقعی کسی معین تاریخوں میں کسی معین ہوٹل میں بکنگ نہیں مل رہی ہوتی لیکن جب کوئی آپ کو لمبا ڈسکاؤنٹ دے گا تو وہ آپ کے ساتھ ایسے ہی ھاتھ کرے گا۔  چنانچہ مستقبل سے متعلق اشیاء و خدمات کی ادائیگی میں ڈسکاؤنٹ سے زیادہ اہمیت اس شے یا خدمت کی معیاری ڈلیوری کی ہوتی ہے۔ ماؤنٹین ویز کی کوشش ہے کہ ایسے "خفیہ ھتھکنڈوں" (Hidden tactics) سے اجتناب کیا جائے۔

##############################
https://web.facebook.com/zahid.mughal.5895/posts/2741696139257110
ماؤنٹین ویز کی کوشش رہتی ہے کہ عمرہ زائرین کے لئے حرمین کے آس پاس مناسب ریٹس میں زیادہ سے زیادہ معیاری ہوٹلز کے آپشنز آفر کئے جائیں، "دارالایمان گرینڈ" ان میں ایک نیا اضافہ ہے جو مین ابراہیم خلیل روڑ پر واقع واحد فور سٹار ہوٹل ہے ۔

##############################
https://web.facebook.com/zahid.mughal.5895/posts/2741615272598530
مناسب رھائش کے ساتھ اکانومی پیکیج

##############################
https://web.facebook.com/zahid.mughal.5895/posts/2739809422779115
ارتداد کی روک تھام ایک مقصد ہے ارتداد کی روک تھام، شریعت اسلامی اسے ایک مقصد کے طور پر پیش کرتی ہے، مرتد کی سزا تو محض اس کا ایک جزو ہے نہ کہ عنوان، اس کا اصل عنوان وہ ہے جسے اصولیین "حفاظت دین" کہتے ہیں۔ چنانچہ اسلام کی نعمت میسر آجانا، اس سے بڑی نعمت اس کائنات میں کوئی نہیں (جی ہاں، آنکھ ناک کان پیر ھاتھ وغیرہ سب سے بڑھ کر) اور اس کے تحفظ کا بندوبست کرنے کے لئے ہر سطح پر اقدامات کرنا لازم ہیں۔ اس کی ابتداء گھر سے ہوتی ہے اور اسی کے لئے اہل ایمان کو "قوا انفسکم واھلیکم نارا" کا حکم جاری کیا گیا، تعلیم و تربیت کا مرکزی نکتہ اسی ایمان کی حفاظت ہے، جو چیز ضیاع ایمان کا باعث بنے اسلامی حکومت کے زیر سایہ ایسی جہالت کو پنپنے کی اجازت نہیں دی جسکتی۔ اس مقصد کے حصول کے لئے لازم ہے کہ تحقیقی کام کیا جائے، اگر کسی خاص سکول یا تعلیمی ادارے کے بچوں میں مذھب بیزاری کی شرح پائی جائے تو ایسے سکول کو فی الفور "انڈر واچ" کرلیا جائے گا اور دیکھا جائے گا کہ اس کے نصاب و نظام تعلیم میں ایسا کیا ہے جو انسان کو مہذب بننے کے بجائے وحشی بننے کی ترغیب دے رہا ہے۔ اسی طرح اگر میڈیا جہالت کو فروغ دے رہا ہو تو اس کی روک تھام کی جائے گی۔ الغرض کسی شخص کا مرتد بن جانا، یہ ایک ایسی بدترین شخصی کیفیت ہونی چاہئے جو ھولناکی کی کیفیت کو جنم دے، اور کسی انسان کو اس سے بچانے کی فکر اور اھتمام اس سے کئی گنا زیادہ ہونی چاہئے جتنی فکر و اھتمام کسی انسان کو پولیو سے بچانے کے لئے کیا جاتا ہے۔ جس طرح صحت کو برباد کرنے والی بیماریاں و وائرس متعدد ہیں اور آئے دن ایک نیا دریافت ہوجاتا ہے، بعینہہ ایمان کے نور کو اندھیرے میں بدل دینے والی کفر کی صورتیں بھی متعدد ہیں جو ایک کے بعد دوسری صورت میں برآمد ہوتی رہتی ہیں۔ اسلامی حکومت پر لازم ہے کہ وہ ان کے سد باب (ویکسین) کا مسلسل اھتمام کرتی چلی جائے، یہاں تک کہ قیامت برپا ہوجائے۔ ارتداد کے واقعے کا ہوجانا ایک انہونی ہونی چاہئے، ایسی انہونی جو بس لوگوں پر حیرانی طاری کردینے والی ہو، ایک ایسا واقعہ جو صرف اور صرف کسی پاگل ہی سے متوقع ہو، ایک ایسا پاگل پن جس کا وجود  تہذیب کے لئے خطرہ ہو۔

##############################
https://web.facebook.com/zahid.mughal.5895/posts/2739708149455909
ویلنٹائن ڈے سپیشل: کاش مسجد نہ ہوتی اور مولانا پوری بات کرتے :)  https://www.facebook.com/uzairsalar/videos/3027531543957731/?t=1

##############################
https://web.facebook.com/zahid.mughal.5895/posts/2739679432792114
آصف غفور صاحب اینڈ کمپنی کا تحریر کردہ ڈرامہ "عہد وفا" چل رہا ہے۔ چند قسطیں گزرنے کے بعد اس کے خدو خال اب واضح ہونے لگے ہیں۔ ڈرامے میں کالج کے زمانے کے چار دوستوں کی کہانی دکھائی گئی ہے، ایک دوست فوجی افسر بن گیا ہے، دوسرا میڈیا میں اینکر پرسن، تیسرا بیوروکریٹ اور چوتھا ایم این اے کی صورت میں سیاستدان (میرے خیال میں ڈرامے میں پانچ دوست ہونے چاہئے تھے، جی ہاں پانچویں کو جج بننا چاہئے تھا تاکہ ریاست کے سب اداروں کی نمائندگی ہوجاتی)۔ اب تک کی کہانی کے مطابق ان چاروں میں سیاستدان زبردست مکار و جھوٹا دکھایا گیا ہے جو اپنے دوستوں کے ساتھ مکاری کرنے و جھوٹ بولنے سے بھی باز نہیں آتا۔ اینکر پرسن کو اب تک اچھا دکھایا گیا ہے البتہ میڈیا انڈسٹری کی کرپشن و مکاریوں کو خوب واضح کیا جارہا ہے نیز یہ بھی کہ کرپٹ سیاستدان کس طرح میڈیا کو اپنے مقاصد کے لئے استعمال کرتے ہیں۔ تیسرا دوست ابھی تازہ تازہ بیوروکریٹ بنا ہے، دیکھتے ہیں آگے اس کا کردار کیسا دکھاتے ہیں۔ فوج میں بھرتی ہونے والا کردار سب سے زیادہ ڈسپلنڈ دکھایا گیا ہے اور اس کی زندگی میں صرف "جذبہ شہادت" اور "میدان جنگ کی صعوبتیں" ہیں۔ امید ہے آگے چل کر ڈرامے میں یہ بھی دکھایا جائے گا کہ یہ کردار ترقی کرتے ہوئے اعلی عہدوں پر فائز ہوچکا ہے اور اب اسے ملک میں لیڈر بھرتی کرنے، وٹس ایپ کے ذریعے ججوں کو فیصلے ٹرانسفر کرنے، میڈیا چینلز کو ڈرا دھمکا کر مرضی کی خبریں چلوانے، بیوروکریٹس کے ذریعے رھائشی اور کاروباری یونٹس کی تعمیرات کی منظوریاں لینے اور منتخب حکومتوں کا تختہ الٹنے کے لئے بڑے ایوانوں میں سیاسی انجینیرنگ کی ٹریننگ دی جارہی ہے۔

##############################
https://web.facebook.com/zahid.mughal.5895/posts/2739648276128563
آفس کے ایک ساتھی اپنی کلاس روم کی صورت ویڈیوز بنا کر یوٹیوب پر لگاتے ہیں، ان کا کئی دنوں سے اصرار تھا کہ ربا والے مقالے کا کچھ خلاصہ ویڈیو کی صورت میں پیش کرنا چاہئے اور میں ٹالے جارہا تھا، لیکن ان کے متعدد بار اصرار کے بعد یہ کاوش کی ہے۔ شہ سرخی میں ربا کا ترجمہ سود کرنا انکی ذاتی کاوش ہے نہ کہ میری 

##############################
https://www.facebook.com/zahid.mughal.5895/posts/2758753694218021
فیس بک کے میسیج بکس کو دیکھ کر پتہ چلا کہ آج آفیشل سالگرہ ہے۔ جن احباب نے مبارک باد کے پیغامات بھیجے ان کا بہت شکریہ۔ اللہ سب کو سلامتی والی زندگی عطا فرمائے

##############################
https://www.facebook.com/zahid.mughal.5895/posts/2757844074308983
خود غرضی، محبت اور فیملی محبت کو خود غرضی کا اظہار سمجھنا، یہ انسانی جذبات میں فرق معلوم نہ ہونے کا اظہار ہے۔ محبت کو خود غرضی کا جامہ پہنانے میں بہت بڑا ھاتھ علم نفسیات و معاشیات والوں کا ہے جن کے مطابق انسان کا ہر عمل صرف خود غرضی کا اظہار ہوتا ہے، چاہے وہ کسی سے محبت ہی کیوں نہ ہو اور اس کے لئے یہ خیال پیش کیا جاتا ہے کہ محبت کرنا بھی ایک ذاتی غرض ہے جس سے محب کو لطف محسوس ہوتا ہے۔ جب جذبہ خود غرضی کے دائرے کو اس قدر پھیلا کر دیکھا گیا تو خاندان / فیملی بھی  جذبہ خود غرضی کا اظہار معلوم ہوا اور پھر اسی نظری فریم ورک کی بنیاد پر خاندان کے ادارے کی تعبیر بیان کرنے کی کوشش کی گئی جو ایک فاش غلطی کے سواء کچھ نہیں۔  جان لو کہ محبت خود غرضی نہیں بلکہ اس کی ضد ہے۔ خود غرضی کا معنی یہ ہے کہ "الف" اور "ب" دو الگ وجود ہیں جو ایک دوسرے کے ساتھ رابطے سے قبل اپنی اپنی انفرادی اغراض اور ترجیحات کا تعین کرچکے، اب دوسرے کے ساتھ رابطے کا مقصد یہ ہے کہ کس طرح اسے اپنے ان انفرادی مقاصد کے حصول کے لئے استعمال کیا جائے۔ اس کے برعکس محبت کسی کی خواھش، خوشی و غرض کو اپنا بنا لینا ہے، یہ دوسرے کو "اپنا لینے" کا نام ہے، محبت ھستی (shared subjectivity) کو وجود بخشتی ہے۔ خود غرضی سے مغلوب انفرادیت کسی کو اپنانے کی اہل نہیں ہوتی، اس کے رابطے کی بنیاد صرف "معاھدہ" ہوتا ہے۔ اسی لئے وہ ھستی کو قائم نہیں رکھ سکتی۔ خود غرضی "الف" اور "ب" کا نام ہے جبکہ محبت "الف-ب" کا، جہاں "الف-ب" "الف" اور "ب" دونوں سے ماقبل ہوتا ہے۔ محبت کے نتیجے میں الف اور ب کے مابین ھستی قائم ہوتی ہے جس میں دونوں شرکت کرتے ہیں۔ ماں اور بچے کا تعلق، یہ فرد کا تعلق فرد سے نہیں بلکہ ایک الگ ھستی کا نام ہے جو الف اور ب کے مابین مخصوص محبت سے جنم لیتی ہے اور ان دونوں کے مابین اس محبت کے برقرار رہنے تک برقرار رہتی ہے۔ ماں بچے کے ساتھ رابطے سے ماقبل وجود کا نام نہیں ہے بلکہ بچے کے ساتھ تعلق سے جنم لینے والی شناخت کا نام ہے، یہ ھستی ہے جہاں دوئی کا تصور نہیں۔ جونہی انہوں نے یہ تصور قائم کیا کہ ہمارا تعلق محض اغراض پر مبنی ہے، پھر صرف "الف" اور "ب" رہ جاتے ہیں اور ہستی منتشر ہوجاتی ہے۔ خود غرض انسان محبت کی حلاوت سے محروم رہتا ہے کیونکہ وہ تعلق استوار ہونے سے ماقبل تعمیر شدہ انفرادیت کا نام ہے جبکہ ہستی تعلق سے استوار ہونے والا وجود۔ چنانچہ فیملی کو خود غرضی کے جذبے کے تحت سمجھنے کی کوشش کرنا، یہ ظلم ہے۔ خود غرضی سے مارکیٹ جنم لیتی ہے، فیملی نہیں۔ خود غرضی جس قدر بڑھتی ہے محبت یعنی فیملی اسی قدر کمزور ہوجاتی ہے۔ خود غرضی اور محبت کو ایک کہنے والا شخص انسان کو نہیں جانتا۔ انہی معنی میں لبرل فکر ایک انسانی المیہ ہے۔ یہ فکر فرد کو یہ دھوکا دیتی ہے کہ خود غرضی کو معیاری کیفیت کے طور پر قبول کرلے، نتیجتا وہ ھستی (فیملی) کو نیست و نابود کردیتی ہے۔ یہ صرف "الف" اور "ب" کو نمو بخشتی ہے، اور نتیجتا الف-ب خود بخود معدوم ہوجاتا ہے۔

##############################
https://www.facebook.com/zahid.mughal.5895/posts/2761541263939264
ویلنٹائن ڈے پر بحث چل رہی ہے، اس پر اس سے مختصر تبصرہ شاید ممکن نہیں  https://www.facebook.com/uzairsalar/videos/3027531543957731/?t=6

##############################
https://www.facebook.com/zahid.mughal.5895/posts/2761528723940518
ایک بھائی نے کہا کہ کیا وجہ ہے کہ جدید اہل علم (مثلا غامدی صاحب) کے پیروکار بریلوی دیوبندی اہل حدیث وغیرہ کی طرح ایک دوسرے کو گمراہ نہیں کہتے جبکہ یہ فرقے والے ایک دوسرے سے لڑتے ہیں، تو کیا یہ اچھا نہیں کہ ان فرقوں کے بجائے ان لوگوں کی بات سنی جائے؟  عرض کی کہ یہ بات دیکھنے میں بڑی خوشنما معلوم ہوتی ہے لیکن حقیقت کی درست ترجمانی نہیں۔ حقیقت یوں ہے کہ ان نئے اہل علم کے ماننے والے دیوبندی بریلوی و اھل حدیث تو کجا ان سمیت ساری امت کو پوری تاریخ سمیت گمراہ سمجھتے ہیں۔ اب بتاؤ کہ زیادہ لوگوں کو گمراہ کون سمجھتا ہے؟ اور یہ بتائیے کہ ایسا کہنے والے بذات خود کیا ایک فرقہ نہیں؟

##############################
https://web.facebook.com/zahid.mughal.5895/posts/2768153093278081
ماؤنٹین ویز کے تحت کوشش ہے کہ معاملات کو جس قدر ممکن ہو واضح اور ٹرانسپیرنٹ رکھا جائے۔ اس مقصد کے لئے کلائنٹس کو عمرہ پیکیج پلان زیادہ سے زیادہ متعلقہ تفصیل اور آپشنز کے ساتھ فراہم کرنے کا سلسلہ شروع کیا گیا ہے جس کا ایک نمونہ یہاں دیا گیا ہے۔ کچھ لوگ ہم سے ریٹ (مثلا جو 1 لاکھ 40 ھزار فی کس بن رہا ہو) لینے کے بعد کہتے ہیں کہ فلاں سے پوچھا تھا اس نے تو 1 لاکھ  20 ہزار ریٹ دیا ہے۔ جب ان سے پوچھا جائے کہ یہ جو ریٹ ہے یہ کس چیز کا دیا ہے، یعنی ہوٹل کونسا ہے، کتنے فاصلے پر ہے، کس معیار کا ہے، جہاز کا ٹکٹ ریٹ کیا فرض کیا گیا ہے، ڈبل شئیرنگ کمرے کا ہے یا 5 اور 6 افراد والے کمرے کا تو انہیں کچھ پتہ نہیں ہوتا۔ یاد رکھئے کہ عمرے کا کوئی "عمومی ریٹ" نہیں ہوتا، جیسی چیز ویسا ریٹ ہوتا ہے۔

##############################
https://web.facebook.com/zahid.mughal.5895/posts/2768026093290781
فیس بک پر ایک ویڈیو کلپ دیکھا جس میں ایک سوال کے جواب میں غامدی صاحب فرماتے ہیں کہ جب ریاست کوئی پوزیشن لیتی ہے تو اس سے "استبداد" پیدا ہوتا ہے، چاہے وہ مذھبی پوزیشن ہو یا سیکولر۔ پھر اپنی بات ثابت کرنے کے لئے دونوں کی ایک ایک جزوی (اور کسی حد تک خود ان کے اپنے اصولوں سے غیر ھم آھنگ) بات کو بطور "استبداد" کی مثال پیش فرمایا، یہ طے کئے بغیر ہی کہ "استبداد" ہوتا کیا ہے (دراصل وہ اسے ایک ٹیکنیکل چیز کے طور پر فار گرانٹڈ لیتے ہیں)۔ پھر اپنی بات کا اختتام انہوں نے یوں فرمایا کہ اسی (استبداد کا حل کرنے کے) لئے میں کہتا ہوں کہ ریاست کو صرف جمہوری اصولوں پر عمل پیرا رہتے ہوئے ہر شہری کو رنگ، نسل اور مذھب کی تفریق کئے بغیر مساوی مانتے ہوئے عمل کرنا چاہئے۔ گویا "جمہوری اصول" اور "ہر شہری کو رنگ، نسل اور مذھب کی تفریق کئے بغیر مساوی" ماننا یہ کوئی پوزیشن لینا نہیں ہے اور نہ ہی اس سے کوئی استبداد پیدا ہوتا ہے اور نہ ہی یہ پوزیشن سیکولرازم سے ماخوذ ہے! یعنی جس چیز کو بطور اصول مانا ہوا ہے اسی کو مثال سے رد کرنے کی کوشش کی۔ اس کے جواب میں اگر غامدی صاحب کہیں کہ یہ اصول میں نے قرآن سے اخذ کیا ہے تو پھر بھی یہ سوال اپنی جگہ قائم ہے کہ جو ریاست یہ قرآنی اصول اپنائے گی کیا وہ کوئی پوزیشن لے گی یا نہیں؟ اور آپ کے اس دعوے کی رو سے تو یہ عین مذھبی پوزیشن لینا ہوگا کیونکہ یہ تو قرآن سے ماخوذ ہے۔

##############################
https://www.facebook.com/zahid.mughal.5895/posts/2768153093278081
ماؤنٹین ویز کے تحت کوشش ہے کہ معاملات کو جس قدر ممکن ہو واضح اور ٹرانسپیرنٹ رکھا جائے۔ اس مقصد کے لئے کلائنٹس کو عمرہ پیکیج پلان زیادہ سے زیادہ متعلقہ تفصیل اور آپشنز کے ساتھ فراہم کرنے کا سلسلہ شروع کیا گیا ہے جس کا ایک نمونہ یہاں دیا گیا ہے۔ کچھ لوگ ہم سے ریٹ (مثلا جو 1 لاکھ 40 ھزار فی کس بن رہا ہو) لینے کے بعد کہتے ہیں کہ فلاں سے پوچھا تھا اس نے تو 1 لاکھ  20 ہزار ریٹ دیا ہے۔ جب ان سے پوچھا جائے کہ یہ جو ریٹ ہے یہ کس چیز کا دیا ہے، یعنی ہوٹل کونسا ہے، کتنے فاصلے پر ہے، کس معیار کا ہے، جہاز کا ٹکٹ ریٹ کیا فرض کیا گیا ہے، ڈبل شئیرنگ کمرے کا ہے یا 5 اور 6 افراد والے کمرے کا تو انہیں کچھ پتہ نہیں ہوتا۔ یاد رکھئے کہ عمرے کا کوئی "عمومی ریٹ" نہیں ہوتا، جیسی چیز ویسا ریٹ ہوتا ہے۔

##############################
https://www.facebook.com/zahid.mughal.5895/posts/2768026093290781
فیس بک پر ایک ویڈیو کلپ دیکھا جس میں ایک سوال کے جواب میں غامدی صاحب فرماتے ہیں کہ جب ریاست کوئی پوزیشن لیتی ہے تو اس سے "استبداد" پیدا ہوتا ہے، چاہے وہ مذھبی پوزیشن ہو یا سیکولر۔ پھر اپنی بات ثابت کرنے کے لئے دونوں کی ایک ایک جزوی (اور کسی حد تک خود ان کے اپنے اصولوں سے غیر ھم آھنگ) بات کو بطور "استبداد" کی مثال پیش فرمایا، یہ طے کئے بغیر ہی کہ "استبداد" ہوتا کیا ہے (دراصل وہ اسے ایک ٹیکنیکل چیز کے طور پر فار گرانٹڈ لیتے ہیں)۔ پھر اپنی بات کا اختتام انہوں نے یوں فرمایا کہ اسی (استبداد کا حل کرنے کے) لئے میں کہتا ہوں کہ ریاست کو صرف جمہوری اصولوں پر عمل پیرا رہتے ہوئے ہر شہری کو رنگ، نسل اور مذھب کی تفریق کئے بغیر مساوی مانتے ہوئے عمل کرنا چاہئے۔ گویا "جمہوری اصول" اور "ہر شہری کو رنگ، نسل اور مذھب کی تفریق کئے بغیر مساوی" ماننا یہ کوئی پوزیشن لینا نہیں ہے اور نہ ہی اس سے کوئی استبداد پیدا ہوتا ہے اور نہ ہی یہ پوزیشن سیکولرازم سے ماخوذ ہے! یعنی جس چیز کو بطور اصول مانا ہوا ہے اسی کو مثال سے رد کرنے کی کوشش کی۔ اس کے جواب میں اگر غامدی صاحب کہیں کہ یہ اصول میں نے قرآن سے اخذ کیا ہے تو پھر بھی یہ سوال اپنی جگہ قائم ہے کہ جو ریاست یہ قرآنی اصول اپنائے گی کیا وہ کوئی پوزیشن لے گی یا نہیں؟ اور آپ کے اس دعوے کی رو سے تو یہ عین مذھبی پوزیشن لینا ہوگا کیونکہ یہ تو قرآن سے ماخوذ ہے۔

##############################
https://www.facebook.com/zahid.mughal.5895/posts/2775841579175899
دو دن کے لئے مظفر آباد یونیورسٹی کے شعبہ اکنامکس میں کانفرنس میں شرکت کے لئے جانا ہوا۔ کانفرنس میں بہت سے اہل علم نے شرکت کی۔ کانفرنسز میں شرکت کرنے کے حوالے سے میں خاصا سست واقع ہوا ہوں البتہ ڈاکٹر نثار احمد ھمدانی صاحب کے ٹیلیفون اور اصرار پر منع نہ کیا جاسکا۔ کانفرنس کا موضوع "ڈیوائن اکنامکس" (Divine Economics) تھا جو ھمدانی صاحب کی 20 سالہ کاوشوں کا ثمر ہے۔ اس میں انہوں نے معاشیات کے نظریہ صارف کو اسلامی تعلیمات کی روشنی میں ڈھالنے کی کوشش کی ہے اور یہ کانفرنس اسی کام کا ایک تسلسل تھا۔ اگرچہ ھمدانی صاحب ڈیوائن اکنامکس کو اسلامک اکنامکس اور اکنامکس سے وسیع تر سمجھتے ہیں مگر میری رائے میں یہ موجودہ اسلامک اکنامکس کا نظریہ صارف ہے۔ مجھے ان کی اپروچ سے ان کے زمانہ پی ایچ ڈی سے کچھ اختلاف رہا ہے (جس زمانے میں میں قائد اعظم یونیورسٹی میں ایم فل کررہا تھا اس وقت ھمدانی صاحب پی ایچ ڈی کررہے تھے) البتہ اپنے کام سے متعلق ان کی لگن، ثابت قدمی اور اعتماد قابل رشک اور لائق تقلید ہے۔  کانفرنس کا ایک حاصل دوران سفر مختلف موضوعات پر ہونے والی وہ گفتگو تھی جو برادر انور شاہ اور طارق مجید صاحب کے ہمراہ رہی (طارق مجید صاحب کو میں زیادہ نہیں جانتا تھا، البتہ اس سفر کے بعد ان کے ساتھ کچھ تحقیقی گروپنگ کے امکانات واضح ہوئے)۔  اور ہاں، جو لوگ مظفر آباد میں اچھا کھانا کھانے کے شوقین ہوں انہیں چاہئے کہ علمدار چوک (نزد سہیلی دربار) پر واقع "نیو شینواری ریسٹورنٹ" ضرور آزمائیں، ہم نے کافی تگ و دو اور منظم انداز میں کافی سارے لوگوں کی رائے پوچھ پوچھ کر یہ ریسٹورنٹ دریافت کیا اور خوب پایا۔

##############################
https://www.facebook.com/zahid.mughal.5895/posts/2778389272254463
کیا "غیر سیاسی اسلام" کا تصور ممکن ہے؟ اور ایسا جو تصور ممکن ہے، کیا وہ اسلام ہے؟کیا "غیر سیاسی اسلام" کا تصور ممکن ہے؟ اور ایسا جو تصور ممکن ہے، کیا وہ اسلام ہے؟

##############################
https://www.facebook.com/zahid.mughal.5895/posts/2778389272254463
کیا "غیر سیاسی اسلام" کا تصور ممکن ہے؟ اور ایسا جو تصور ممکن ہے، کیا وہ اسلام ہے؟کیا "غیر سیاسی اسلام" کا تصور ممکن ہے؟ اور ایسا جو تصور ممکن ہے، کیا وہ اسلام ہے؟

##############################
https://www.facebook.com/zahid.mughal.5895/posts/2782367125190011
کل پشاور میں کے پی کے جوڈیشل اکیڈمی کے زیر اہتمام پروگرام میں ان شاء اللہ "عدل اجتماعی اور اسلام" کے موضوع پر گفتگو کرنا ہے۔ کافی سوچنے کے بعد یہ بات سمجھ آئی ہے کہ بسا اوقات "بحث کا تناظر" خود بحث کے موضوع سے اہم تر ہوا کرتا ہے اور ایسے میں تناظر واضح ہوئے بغیر موضوع پر گفتگو بے سود رہا کرتی ہے۔ کل ان شاء اللہ اسی بات کو کھولنے کا ارادہ ہے۔

##############################
https://www.facebook.com/zahid.mughal.5895/posts/2781371211956269
"عدل اجتماعی اور اسلام" عنوان پر کوئی پر مغز کتب یا مقالاجات علم میں ہوں تو نام بتائیے!

##############################
https://www.facebook.com/zahid.mughal.5895/posts/2786459294780794
اسسٹنٹ پروفیسر سے اب "ایسوسی ایٹ پروفیسر"  الحمد للہ

##############################
https://www.facebook.com/zahid.mughal.5895/posts/2788644894562234
کچھ صاحب حیثیت حضرات فائیو سٹار ہوٹلز میں عمرہ کرنے کو ترجیح دیتے ہیں۔ ظاہر ہے اس کے لئے عموما لوگ عمرہ سروسز فراہم کرنے والی مختلف کمپنیوں اور افراد سے ریٹس لے کر ان کا موازنہ کرتے ہیں۔ یہ موازنہ کرتے ہوئے لوگ "فائیو سٹار" اور "ریٹس" کو دیکھتے ہیں لیکن مختلف ہوٹلز کی لوکیشن کے بارے میں معلومات نہ ہونے کے سبب یہ سمجھ نہیں پاتے کہ ان کے ریٹس میں فرق کیوں ہے۔ ایسے صاحب حیثیت لوگوں کے لئے بالخصوص مکہ کے فائیو سٹار ہوٹلز کے بارے میں دو گزارشات پیش خدمت ہیں:  - چند فائیو سٹار ہوٹلز کی لوکیشن حرم مکہ سے واقعی صفر میٹر ہے جن میں چند نمایاں نام Fairmont Clock Tower, Swissotel, Makkah Hotel, Makkah Tower,  Dar al Tawheed، Dar al Eiman Royal  ہیں۔  - چند ہوٹلز بظاہر حرم سے نزدیک ہیں لیکن بوجوہ (مثلا تعمیراتی کام جاری ہونے یا اونچائی پر ہونے وغیرہ کے سبب) حقیقتا دور ہیں جن میں سرفہرست  Sheraton, Shaza, Anjum Hotel, Marriot, Hilton Convention ہیں۔  یہ اس لئے لکھ دئیے گئے ہیں تاکہ لوگ خطیر رقم خرچ کرکے بھی اس سہولت (یعنی حرم سے قربت) سے محروم نہ رہیں جس کے لئے وہ یہ قیمت ادا کررہے ہیں۔

##############################
https://www.facebook.com/zahid.mughal.5895/posts/2792706477489409
حسن ظن کی اہمیت  انسانی عقل کی ایک خصوصیت selectivity bias یعنی انتخابی تعصب کا میلان ہے۔ اس کا معنی یہ ہے کہ انسان جب ایک مقدمہ قائم کرلیتا ہے تو اس کی عقل پھر دو طرح سے اپنا اظہار کرتی ہے: • وضع شدہ مقدمات کے حق میں جانے والے نظائر (confirmatory cases) پر توجہ دینا اور ان کے خلاف جانے والے نظائر سے سہو نظر کرنا، اسے مشاھداتی تعصب (observational bias) کہہ لیجئے • پیش آمدہ واقعات کی ایسی توجیہہ کرنا کہ وہ وضع شدہ مقدمات کی مثال بن جائیں اور خلاف جانے والے واقعات کی ایسی تاویل کرنا کہ وہ ان مقدمات کے اندر حل ہوجائیں، اسے توجیہی تعصب (interpretative bias) کہہ لیجئے علمی نظریات میں اس انسانی میلان کو ایک کمزوری سمجھا جاتا ہے۔ اس کے برعکس معاشرتی رویوں میں یہی میلان حسن معاشرت کا سبب بن سکتا ہے۔ حسن ظن کا معنی یہ ہے کہ بندہ دوسرے لوگوں کے بارے میں اصلا اچھا گمان (یعنی مقدمہ) قائم کرے، الا یہ اس کے برعکس قوی دلائل موجود ہوں۔ جب انسان حسن ظن سے ابتداء کرتا ہے تو انتخابی تعصب کا میلان اسے مثبت مشاہدے اور خیال و توجیہہ کی طرف متوجہ کرتا ہے۔ اس کے برعکس اگر کسی شخص کے بارے میں منفی گمان سے ابتداء کی جائے (کہ مثلا وہ مجھ سے حسد کرتا ہے، وہ مجھے نقصان پہنچانا چاہتا ہے، وہ میرا گھر توڑنا چاہتا ہے، وہ مجھ سے نفرت کرتا ہے، وہ میرے بیٹے کو مجھ سے دور کرنا چاہتا ہے وغیرہ) تو اب یہ میلان انسان کو منفی مشاھدے اور توجیہہ پر متوجہ کرتا ہے۔ ایسا انسان منفی خیالات کے نہ ختم ہونے والے تسلسل کی رو میں بہتا چلاجاتا ہے یہاں تک کہ وہ اپنے اور دوسرے انسان کے مابین ایسی دیواریں حائل کرلیتا ہے جنہیں پاٹنا ناممکن ہوجاتا ہے۔ قرآن و حدیث میں حسن ظن سے کام لینے پر بھرپور زور دیا گیا ہے۔ حسن ظن کا مقصد انسان کے اسی میلان کو بروئے کار لاکر تعمیر معاشرت کرنا ہے۔

##############################
https://www.facebook.com/zahid.mughal.5895/posts/2797029747057082
اسلام آباد میں شفٹ ہوئے تقریبا دس سال ہونے کو ہیں، اس دوران گاھے بگاہے گھر میں استعمال ہونے والی لکڑی کی بعض اشیاء (مثلا الماری یا ڈریسنگ ٹیبل وغیرہ) بنوانے کی ضرورت پیش آئی۔ میری عادت ہے کہ جس کاریگر کا کام پسند آجائے اسے نہ صرف یہ کہ فکس کرلیتا ہوں بلکہ دوسروں کو بھی اس کا مشورہ دیتا ہوں۔ دس سال کے عرصے میں میں نے کوئی نصف درجن سے زیادہ کاریگر آزما کر دیکھے ہیں اور سب کو یکساں طور پر اناڑی پایا۔ لکڑی کے کام میں مشکل یہ ہے کہ اس میں ملی میٹرز کی حد تک باریکی اور صفائی سے کام کرنا پڑتا ہے کیونکہ چند ملی میٹرز کے فرق سے کام کی فنشنگ جاتی رہتی ہے۔ سیدھی لکڑیاں تو میں بھی ٹھوک لیتا ہوں، کاریگر کا پتہ تب چلتا ہے جب وہ دراز اور دروازے وغیرہ فکس کرتا اور کونوں کو مساوی طور پر ہموار کرتا ہے۔ مثلا اصول یہ ہے کہ الماری کے دونوں دروازے بند ہونے کے بعد دونوں دروازوں کا درمیانی فاصلہ اوپر سے لے کر نیچے تک مساوی ہونا چاہئے، بند دروازوں پر ہاتھ پھیرکر ایک سے دوسرے پر جاتے ہوئے اونچائی نیچائی کا احساس نہیں ہونا چاہئے، اسی طرح دروازے جس کھانچے کے اندر فکس کئے گئے ہیں بند ہونے پر ہر طرف سے ان کا فاصلہ بھی مساوی ہونا چاہئے۔ اسی قبیل کی باریکیاں درازوں وغیرہ کے کام سے متعلق بھی ہوتی ہیں۔ پچھلے دس سال میں کوئی ایک بھی ایسا ماہر کاریگر نہیں مل سکا جس نے ایسا تسلی بخش کام کیا ہو کہ اسے فکس کیا جاسکے، ایسے کو بھی آزمایا جس کے منہ سے کہے ہوئے پیسے اسے ادا کئے لیکن کام میں پھر بھی وہ مزہ نہیں آسکا جو درکار تھا۔ چنانچہ ہنوز ایک اچھے بڑھئی/کارپینٹر کی تلاش ہیں۔

##############################
https://www.facebook.com/zahid.mughal.5895/posts/2796389337121123
سیکولرازم کے ساتھ مذھبی ایمانیات پر یقین رکھنا جامد سطح پر بطور واقعہ ممکن تو ہوتا ہے لیکن یہ رویہ "حرکی استحکام" (dynamic stability) کے عمل سے محروم ہوتا ہے۔ چنانچہ "اجتماعی زندگی میں مجھے خدا کی ضرورت نہیں" یہ صرف ایک وقتی نفسیاتی عارضے کا اظہار ہے جو بالاخر نجی زندگی سے بھی مذھب کے انخلا کی صورت میں برآمد ہوتا ہے۔ اپنے ارد گرد سیکولرازم کے کسی بھی سچے حمایتی کو چانچ کر دیکھیے، اندر سے ایک ملحد برآمد ہوگا۔

##############################
https://www.facebook.com/zahid.mughal.5895/posts/2797029747057082
اسلام آباد میں شفٹ ہوئے تقریبا دس سال ہونے کو ہیں، اس دوران گاھے بگاہے گھر میں استعمال ہونے والی لکڑی کی بعض اشیاء (مثلا الماری یا ڈریسنگ ٹیبل وغیرہ) بنوانے کی ضرورت پیش آئی۔ میری عادت ہے کہ جس کاریگر کا کام پسند آجائے اسے نہ صرف یہ کہ فکس کرلیتا ہوں بلکہ دوسروں کو بھی اس کا مشورہ دیتا ہوں۔ دس سال کے عرصے میں میں نے کوئی نصف درجن سے زیادہ کاریگر آزما کر دیکھے ہیں اور سب کو یکساں طور پر اناڑی پایا۔ لکڑی کے کام میں مشکل یہ ہے کہ اس میں ملی میٹرز کی حد تک باریکی اور صفائی سے کام کرنا پڑتا ہے کیونکہ چند ملی میٹرز کے فرق سے کام کی فنشنگ جاتی رہتی ہے۔ سیدھی لکڑیاں تو میں بھی ٹھوک لیتا ہوں، کاریگر کا پتہ تب چلتا ہے جب وہ دراز اور دروازے وغیرہ فکس کرتا اور کونوں کو مساوی طور پر ہموار کرتا ہے۔ مثلا اصول یہ ہے کہ الماری کے دونوں دروازے بند ہونے کے بعد دونوں دروازوں کا درمیانی فاصلہ اوپر سے لے کر نیچے تک مساوی ہونا چاہئے، بند دروازوں پر ہاتھ پھیرکر ایک سے دوسرے پر جاتے ہوئے اونچائی نیچائی کا احساس نہیں ہونا چاہئے، اسی طرح دروازے جس کھانچے کے اندر فکس کئے گئے ہیں بند ہونے پر ہر طرف سے ان کا فاصلہ بھی مساوی ہونا چاہئے۔ اسی قبیل کی باریکیاں درازوں وغیرہ کے کام سے متعلق بھی ہوتی ہیں۔ پچھلے دس سال میں کوئی ایک بھی ایسا ماہر کاریگر نہیں مل سکا جس نے ایسا تسلی بخش کام کیا ہو کہ اسے فکس کیا جاسکے، ایسے کو بھی آزمایا جس کے منہ سے کہے ہوئے پیسے اسے ادا کئے لیکن کام میں پھر بھی وہ مزہ نہیں آسکا جو درکار تھا۔ چنانچہ ہنوز ایک اچھے بڑھئی/کارپینٹر کی تلاش ہیں۔

##############################
https://www.facebook.com/zahid.mughal.5895/posts/2796389337121123
سیکولرازم کے ساتھ مذھبی ایمانیات پر یقین رکھنا جامد سطح پر بطور واقعہ ممکن تو ہوتا ہے لیکن یہ رویہ "حرکی استحکام" (dynamic stability) کے عمل سے محروم ہوتا ہے۔ چنانچہ "اجتماعی زندگی میں مجھے خدا کی ضرورت نہیں" یہ صرف ایک وقتی نفسیاتی عارضے کا اظہار ہے جو بالاخر نجی زندگی سے بھی مذھب کے انخلا کی صورت میں برآمد ہوتا ہے۔ اپنے ارد گرد سیکولرازم کے کسی بھی سچے حمایتی کو چانچ کر دیکھیے، اندر سے ایک ملحد برآمد ہوگا۔

##############################
https://www.facebook.com/zahid.mughal.5895/posts/2800926440000746
ربا کے مفہوم کو دھندلانے میں دو لوگوں نے کلیدی کردار ادا کیا: ایک مفتی رشید رضا اور دوسرے ڈاکٹر فضل الرحمان۔ ڈاکٹر فضل الرحمان صاحب ربا کے موضوع پر "از سر نوع" غور و فکر کی دعوت کے لئے اس روایت سے استدلال کرتے ہیں جس میں حضرت عمر کے اس نوع کے الفاظ منقول ہوئے کہ وقت کی کمی کے سبب رسول اللہﷺ ربا سے متعلق تمام احکامات کی تفصیل نہ بتا سکے اور لوگ اس بارے میں اختلاف میں پڑگئے۔ اس روایت کا مفہوم کیا ہے یہ ایک الگ موضوع ہے لیکن ذرا ڈاکٹر صاحب کے طرز استدلال کے دو پہلووں پر غور کیجئے۔ ایک یہ کہ ڈاکٹر صاحب بالعموم ایسی روایات سے استدلال کے سرے سے قائل نہیں جو ان کے خیال میں قرآن کے خلاف ہوں۔ نجانے اس روایت کو مدار استدلال بناتے ہوئے انہیں اپنا یہ اصول کیوں یاد نہ رہا۔ اگر حدیث کا مفہوم وہی ہے جو وہ بتانے کی کوشش کرتے رہے کہ رسول اللہﷺ صحابہ کو ربا کا معنی نہ بتا سکے تو کیا یہ بات قرآن کی اس بات کے ساتھ ہم آھنگ ہے جس میں اللہ کے رسولﷺ کو حکم دیا گیا کہ بلغ ما انزل الیک من ربک؟ دوسری بات یہ کہ کسی معاملے میں اختلاف کا ہوجانا اس بات کی دلیل کس طرح بن سکتی ہے کہ اس کا معنی معلوم نہ تھا اور اب نئے سرے سے اس کا معنی تلاش اور وضع کیا جائے؟ نماز کی ادائیگی کے طریقے میں صحابہ سے منقول بعض اختلافات فقہاء کے طریق سے امت کو منتقل ہوئے۔ تو کیا اس کا معنی اب یہ ہوا کہ "صلوۃ کے مفہوم" پر از سر نو غور و فکر کیا جانا ہے؟

##############################
https://www.facebook.com/zahid.mughal.5895/posts/2798974003529323
"معاشیات: اسلامی تناظر میں" (انگریزی زبان میں) کے موضوع پر ایک عدد ایسی کتاب لکھنے کا ارادہ کیا ہے جسے ٹیکسٹ بک کے طور پر بھی پڑھایا جاسکے اور جو موجودہ معاشیات و اسلامی معاشیات کی غلطیوں کو واضح کرنے والی بھی ہو۔ کتاب کے لئے خاصا کچھ مواد لکھا ہوا اور ذھن میں موجود ہے جسے ٹیکسٹ بک کی سطح اور انداز میں ڈھالنے کا کام کرنا ہوگا، لیکن اصل مسئلہ کتاب کے لئے وقت نکالنا ہے۔ جب اس مسئلے پر غور کیا تو معلوم ہوا کہ تقریبا ہر رات فیس بک پر کافی وقت خرچ ہورہا ہے۔ چنانچہ نیت کی ہے کہ ہر روز اس وقت میں دو سے تین صفحات لکھنے کی ترتیب بنائی جائے، یوں ایک ماہ میں کوئی 60 سے 90 (اوسط کرلیں تو 75) صفحات ہوجانے چاہییں۔ کچھ نہ لکھنے سے ایک ماہ میں 75 صفحے لکھ لینا بہرحال بہتر ہے۔ دیکھتے ہیں ہمت اس ارادے کا کب تک ساتھ دیتی ہے۔

##############################
https://www.facebook.com/zahid.mughal.5895/posts/2804055536354503
"میرا جسم میری مرضی" کے نعرے کا حقیقی مطلب یہ ہے کہ اس جسم کو بدکاری میں جھونک دینے کا حق ہر عورت کو حاصل ہے اور پھر جو حمل ٹھرے گا اسے گرا دینے کا بھی حق ہے۔ مرد کو اس نعرے کی اس لئے ضرورت نہیں کیونکہ اس عمل کے بعد اسے حمل گرا کر ایک انسانی جان کو تلف کرنے یا نہ کرنے کا اخلاقی سوال درپیش نہیں، یہ سوال مغرب کی عورت کو درپیش رہا ہے، لہذا عورت کے حق بدکاری کو محفوظ رکھنے کے لئے عیاشی کے رسیا مرد نے اسے یہ گمراہ کن نعرہ پکڑا دیا۔ جو لوگ اس نعرے کی عجیب و غریب تاویلیں کرکے فلسفے بکھیر رہے ہیں وہ جانے انجانے میں آنکھوں میں دھول جھونکنے کا فریضہ سرانجام دے رہے ہیں۔ معاملات و نعروں کو الفاظ نہیں بلکہ معاشرتی و تاریخی تناظر میں رکھ کر دیکھا جاتا ہے۔ نعرہ تخلیق کرنے والوں نے یہ نعرہ سوچ سمجھ کر وضع کیا ہے۔ اگر انہیں یہی گلہ ہے کہ ان کی بات غلط سمجھی جارہی ہے تو اپنی جدوجہد کے لئے ایسا نعرہ کیوں رکھا جس کے واضح طور پر یہ معنی ہیں؟ انہیں کوئی مہذب بات اور الفاظ سلوگن کے لئے نہیں ملی تھے؟ آج آپ ایک چھوٹا سا ادارہ بنائیں اور اس کا سلوگن طے کرنے بیٹھیں تو ہزار الفاظ لکھ کر مٹائیں گے کہ ان کے مطلب واضح نہیں، ان سے ذھن غلط طرف جائے گا، ان سے میرا مقصد واضح نہیں ہورہا وغیرہ۔ تہذیب سے عاری ان لوگوں کو اگر پھر بھی یہ اعتراض ہے کہ ان کی بات کا غلط مطلب لیا جارہا ہے تو بھائی "میرا ذھن میری مرضی"، تم کون ہوتے ہو معنی اخذ کرنے کی صلاحیت اور اظہار رائے پر پہرے بٹھانے والے؟

##############################
https://www.facebook.com/zahid.mughal.5895/posts/2806105039482886
گوگل پر My Body My Choice کے الفاظ لکھیں اور پہلے کلک پر جو کتاب نظر آتی ہے اس کا نام ہے  My Body My Choice: The Fight for Abortion Rights Book by Robin Stevenson گوگل کوئی علمی سورس نہیں، لیکن کہنے کا مطلب صرف یہ ہے کہ اس نعرے کا یہ پس منظر اس قدر واضح ہے کہ اسے سمجھنے کے لئے کوئی راکٹ سائنس سمجھنے کی ضرورت نہیں ہے، ہاں اس نعرے کے ساتھ ھیر پھیر کرکے بدکاری کو فروغ دینے کے لئے وقتی طور پر اس کے فرضی معنی ایجاد کرنے کی خاطر خاصی تگ و دو کرنا پڑتی ہے تاکہ آنکھوں میں دھول جھونکی جاسکے۔

##############################
https://www.facebook.com/zahid.mughal.5895/posts/2804182846341772
- ہم (عورتیں) حقوق کی جنگ لڑ رہی ہیں اچھا تو عورت یہ جنگ کس کے خلاف لڑرہی ہے؟ - مرد کے خلاف یہ مجرد مرد کون ہے ہمارے معاشرے میں؟ یعنی عملا عورت کو یہ جنگ لڑنے کے لئے آپ کس کے خلاف تیار کررہے ہیں؟ - جواب: باپ، بھائی، بیٹا اور شوہر کے خلاف۔ جی ہاں جناب، ہمارے معاشرے میں مرد کے یہی عنوانات ہیں جن کے ساتھ عورت کو پالا پڑتا ہے، یہ جسے مجرد "مرد" نامی بلا کہتے ہیں اس کا وجود نہیں۔  فیمینسٹ تحریک کا مقدمہ و مشن یہی ہے کہ اپنے مخصوص فحش مقاصد کے حصول کے لئے ہمارے یہاں رحمی رشتوں کو جنگ و جدل کا موضوع اور گھر کو میدان جنگ بنا دیا جائے۔  پھر ذرا غور کیجئے کہ یہ باپ، بھائی، بیٹا اور شوہر ہمارے یہاں ہزاروں نہیں، لاکھوں بھی نہیں بلکہ کروڑوں خواتین کا پرسان حال ہے، اس کے ناز و نعم اٹھاتا ہے، اس کی پرورش، تعلیم،  نکاح و زندگی بھر کے اخراجات اٹھانے پر عمر بھر کی کمائی خرچ کررہا ہے۔ "میرا جسم میری مرضی" والوں کا کہنا دراصل یہ ہے کہ یہ جو باپ اپنی بیٹی کے تحفظ و بقا کے لئے خود کو تیاگ رہا ہے، اس باپ کی کمائی پر تعلیم حاصل کرچکنے کے بعد یہ بیٹی اپنے باپ کے سامنے سینہ تان کر کہے: "میرا جسم میری مرضی"۔  حقیقت یہ ہے کہ اس قسم کے مشن اور نعرے والوں کے پاس ہمارے معاشرے کی خواتین کے کسی بھی مسئلے کا حل موجود نہیں ہے۔ یقین مانو کہ اگر ان لوگوں کی تحریک آج کامیاب ہوجائے اور یہ باپ، بھائی، شوہر اور بیٹا آج "مرد" بننے کا فیصلہ کرلے تو کروڑوں عورتیں یکا یک بے آسرا ہوکر سڑکوں پر رلتی پھریں گی اور یہ نعرہ لگانے والے انہیں پہچاننے سے بھی انکار کردیں گے اور انہیں پھر سے "مرد" ہی کے پاس جانے پر مجبور کریں گی۔ یہ لوگ دراصل چاہتے یہ ہیں کہ مرد کو باپ، بھائی، بیٹا اور شوہر بنا کر بیوقوف بنائے رکھا جائے یہاں تک کہ یہ اپنی بغاوت میں کامیاب ہوجائیں۔

##############################
https://www.facebook.com/zahid.mughal.5895/posts/2810380555722001
خبر ہے کہ 13 مارچ سے عمرہ دوبارہ کھل جائے گا، کنفرم اگرچہ نہیں۔ جن کے ویزے جاری ہوچکے ان کا سٹیٹس بھی ابھی کنفرم نہیںخبر ہے کہ 13 مارچ سے عمرہ دوبارہ کھل جائے گا، کنفرم اگرچہ نہیں۔ جن کے ویزے جاری ہوچکے ان کا سٹیٹس بھی ابھی کنفرم نہیں

##############################
https://www.facebook.com/zahid.mughal.5895/posts/2810351442391579
"جو وحی مرد پر نازل ہوئی اور مرد نے اس کی تشریح کی وہ عورت کے لئے کیوں قابل قبول ہو؟" بعض نادان دوست اس قسم کی باتیں لکھ رہے ہیں۔ اگر ایک لمحے کے لئے یہ مقدمہ واقعی درست مان لیا جائے تو پھر سوال پیدا ہوتا ہے کہ اب جو نظریہ یا مذھب کی تشریح یہ عورتیں ایجاد کریں گی وہ مرد کے لئے کیوں قابل قبول ہوگی؟ ہے اس کا کوئی اصولی جواب ماسوائے یہ کہ یہ دونوں جنس ہمیشہ کی جنگ و جدل میں مبتلا ہوجائیں؟  اور یہ مقدمہ کہ "مذھب کی تشریح مردوں نے کی ہے" اس مفروضے پر مبنی ہے گویا مرد ایک ایسے "گروہ" کا نام ہے جس کے تمام افراد کے مقاصد ہر مسئلے میں یکساں ہیں لہذا انہوں نے وحی کی تشریح کرتے ہوئے اس گروہ کے مفادات کا تحفظ کیا ہے۔ ایسے کسی گروہ کا وجود کبھی نہیں رہا۔ تاریخ میں ہم دیکھتے ہیں کہ مرد حکمران رہا ہے تو یہی مرد غلام بھی رہا ہے، ایک مرد زمیندار رہا ہے تو مزارعا بھی رہا ہے، ایک تجارت میں سرمایہ کاری کرتا ہے تو دوسرا تنخواہ پر کام کرتا ہے، پھر ایک ہی مرد کبھی باپ ہوتا ہے تو کبھی بیٹا۔ تو اب غور کرتے چلے جاؤ تو معلوم ہوگا کہ جس چیز کا وجود رہا ہے وہ مرد نامی "گروہ" کا نہیں بلکہ اس قسم کے متنوع پیشوں اور معاشرتی کرداروں کا رہا ہے۔ اگر مفروضہ استدلال درست ہے تو اب زمیندار کہے گا کہ میرے لئے وہ وحی قابل قبول ہوگی جو میرے گروہ پر نازل ہو، تنخواہ دار کہے گا کہ میں وہ وحی قبول کروں گا جو مجھ پر نازل ہو۔ کاروباری شخص کہے گا کہ میں اس فقیہہ کی بات مانوں گا جو کاروباری ہو، مزدور اس کو امام بنانے کا مطالبہ کرے گا جو خود مزدور ہو۔ ایک ہی شخص جب بیٹا ہوگا تو بیٹے امام کو منوائے گا اور جب وہی مرد باپ بنے گا تو باپ امام ڈھونڈے گا۔ چنانچہ قریب قریب یہ ویسا ہی احمقانہ استدلال ہے جو کفار مکہ کیا کرتے تھے کہ اگر خدا نے کسی کو نبی بنانا ہی تھا تو ہماری بستیوں میں سے کسی امیر یا سردار کو کیوں نہ چنا؟ 1400 سال گزر جانے کے بعد بھی لوگ اسی قبیل کے اعتراض دھرائے چلے جارہے ہیں جو کفار مکہ کیا کرتے تھے، کچھ بھی تنوع نہیں۔ خدا اپنے نبی پر وحی اس لئے نازل کرتا ہے تاکہ وہ سب انسانوں کے مابین عدل پر مبنی فیصلے کردے۔

##############################
https://www.facebook.com/zahid.mughal.5895/posts/2815425235217533
آج تو ڈنک کے بغیر ہی 190 کردئیے! قلندرز چھا رہے ہیں اس بار

##############################
https://www.facebook.com/zahid.mughal.5895/posts/2814877585272298
اگر بچہ پیدا کرنا عورت کا انفرادی حق ہے تو بہت سے مغربی ممالک میں بچہ پیدا کرنے والی عورت کے لئے لازمی چھٹی اور وہ بھی تنخواہ سمیت کے قوانین کا کیا مطلب؟ کیا بچہ پیدا کرنے کی قیمت اس ادارے کے دیگر لوگوں یا ادارے کے مالک کو ادا کرنا ہوگی جس ادارے میں وہ عورت کام کرتی ہے؟ اگر سرکار اس عورت کو بچہ پیدا کرنے کے لئے ٹیکس کی مد سے رقم دیتی ہے تو کیوں کر؟ کسی نے بچہ پیدا کرنا ہے تو دیگر لوگوں کی آمدن سے اسے ریلیف کیوں دیا جاتا ہے؟  آخر عورت کو ملنے والی یہ سہولت و ٹیکس لبرل ازم کے کس اصول کے مطابق جائز ہے؟

##############################
https://www.facebook.com/zahid.mughal.5895/posts/2819657381460985
کلام سے محظوظ ہونے کے لئے اسے سمجھنا لازم نہیں  کے پی جوڈیشل اکیڈمی میں کل تین روزہ پروگرام کے سلسلے میں بطور ریسورس پرسن مدعو تھا۔ پروگرام میں خیبر پختون خواہ کے مختلف اضلاع سے مدعو شدہ علماء کرام نے شرکت کی۔  پروگرام کی اختتامی تقریب میں شرکاء کو اسناد تقسیم کی گئیں۔ اس تقریب کا آغاز تلاوت سے ہوا جس کے بعد ایک صاحب کو نعت پڑھنے کے لئے مدعو کیا گیا۔ ان بھائی نے پشتو زبان میں کلام پڑھنا شروع کیا (پشاور میں پروگرام ہونے کے باعث مقامی زبان کا انتخاب درست فیصلہ تھا)۔ مجھے پشتو کا ایک بھی لفظ نہیں آتا لیکن یہ سمجھ کر کہ نعت پڑھی جارہی ہے تو اس کی طرز پر خاصے انہماک کے ساتھ اسے سنتا رہا۔ پورے کلام کے اندر واحد لفظ جو مجھے سمجھ آیا وہ "سلام سلام" تھا جسے کلام پڑھنے والے بھائی ہر بند کے آخر میں دھرا رہے تھے۔ بہرحال سمجھے بغیر بھی کلام سے خوب محظوظ ہوا۔  پشاور سے واپسی پر باتوں ہی باتوں میں ڈاکٹر مشتاق صاحب نے اچانک کہا کہ ان بھائی کو نعت پڑھنے کا کہا گیا لیکن انہوں نے پروگرام میں شرکت کرنے والے شرکاء اور ان کے علاقوں کی ثنا خوانی فرمائی۔  میں نے پوچھا اور وہ جو بار بار سلام سلام کہہ رہے تھے وہ کیا تھا؟ بتایا گیا کہ وہ شرکاء کو ان کی ہمت کے باعث سلام پیش کررہے تھے :)  اس صورت حال کو خاصی دیر تک خوب انجوائے کیا

##############################
https://www.facebook.com/zahid.mughal.5895/posts/2819601381466585
مغربی ممالک میں بچے کی پیدائش کے لئے عورت کو ملنے والا ریلیف اس چیز کا اظہار ہے کہ بچہ پیدا کرنا کوئی انفرادی مسئلہ نہیں ہے بلکہ یہ معاشرے کا مسئلہ ہے کیونکہ بچے کا پیدا ہونا ہی انسانوں کی بقا کا راستہ ہے۔  بچہ پیدا کرنا اور اسے پال پوس کر بڑا کرنا، یہ کوئی چند لمحات کا واقعہ نہیں ہے بلکہ ایک طویل عمل ہے۔ جی ہاں، کئی ماہ بلکہ سال پر محیط عمل اگر ماں کی تربیت و قربت واقعی کوئی اہمیت رکھتی ہے۔ چنانچہ اس ذمہ داری کی ادائیگی کے لئے لازم ہے کہ عورت کو خود کے خرچ کمانے کی ذمہ داری سے فارغ کیا جائے اور مذہب بعینہہ یہی کہتا ہے کہ بچے کا خرچ اٹھانے کی اول و بنیادی ذمہ داری اس کی ہے جس نے بیج بویا ہے۔ لیکن مغرب نے مساوی آزادی کا دھوکہ دے کر مرد کو اس ذمہ داری سے خلاصی دلائی لیکن عورت پر اس کی ذمہ داری برقرار رہی اور ساتھ ہی ساتھ اس پر اپنا خرچ اور آنے والے بچے کا بوجھ اٹھانے کی ذمہ داری بھی ڈال دی۔ تو مساوات کے جھانسے میں آئی اس عورت کے ہاتھ سوائے ایک اضافی ذمہ داری کے اور کچھ نہ آیا۔ عورت کے اس گھاٹے کے سودے کا مرد کو دھرا فائدہ ہوا۔ ایک یہ کہ اسے جگہ جگہ بیج پھینکنے کا موقع میسر آگیا اور دوسرا یہ کہ بیج کے ساتھ اگنے والی فصل کے خرچ سے اس نے جان چھڑالی۔ اسی لئے ہم کہتے ہیں کہ مذھب نے دراصل عورت کو نہیں بلکہ مرد کو پابند کیا ہے، مغرب نے عورت کو پابندیوں سے آزاد نہیں کیا بلکہ مرد کو کیا ہے، عورت پر تو ذمہ داریاں عائد کی ہیں۔  اب جب بیج بونے والے نے ھاتھ چھڑا لیا تو عین وہی اصول جس کی بنیاد پر یہ سارا بگاڑ پیدا کیا گیا اسی کی خلاف ورزی کرتے ہوئے یہ ذمہ داری پورے معاشرے پر تقسیم کردی۔ تضادات پر مبنی یہ تماشا یہاں ختم نہیں ہوتا بلکہ اس سے بھی زیادہ مزے کی بات یہ ہے کہ دوسروں کے مال پر پیدا ہوکر اور پل بڑھ کر بڑا ہونے والا یہ بچہ کل کو کہتا پھرے گا کہ "یہ میری زندگی ہے جیسے مرضی گزاروں، معاشرہ کون ہوتا ہے مداخلت کرنے والا"!

##############################
https://www.facebook.com/zahid.mughal.5895/posts/2826067337486656
چند روز قبل ویمن ٹی 20 کرکٹ کے فائنل میں آسٹریلیا نے بھارت کو ہرایا تو ہمارے میڈیا ھاؤسز نے خوشی کے تازیانے بجاتے ہوئے بریکنگ نیوز لگائیں کہ ناظرین آسٹریلین ویمن ٹیم نے بھارتی ٹیم کو فائنل ہرا کر ٹی 20 کپ جیت لیا ہے۔ نیوز کاسٹرز کی خوشی سے یوں محسوس پورہا تھا جیسے آسٹریلوی ٹیم نے کپ جیت کر پاکستانی ٹیم کو دے دینا ہے کہ یہ لو تم لے جاؤ۔ ہمارے یہاں کے ناقدین مذھب کا حال بھی ایسے ہی نیوزکاسٹروں کا سا ہے جن کے خیال میں یہ سب کے سب "گروہ سائنسدان" کے ممبر ہیں اور کسی سائنس دان نے کرونا کی ویکسین ایجاد کرکے ان کے "خیالات کی فتح" سے منسوب کردینی ہے۔

##############################
https://www.facebook.com/zahid.mughal.5895/posts/2825968357496554
وہ ماھرین معاشیات، بشمول اسلامی معاشیات، جن کا ماننا ہے کہ عادلانہ قیمتیں وہ ہوتی ہیں جو طلب و رسد کی مارکیٹ فورسز سے متعین ہوتی ہیں اور ہونی چاہئیں وہ کرونا یا اس جیسے کسی سبب کسی شے (مثلا ماسک) کی قیمت میں اضافے کو کس بنیاد پر برا کہتے ہیں؟ جب ماسک کی طلب میں اضافہ ہوگا تو قیمت زیادہ کیوں نہیں ہونی چاہئے؟  اس معاملے میں اسلامی معاشیات دانوں کی پوزیشن تو معاشیات دانوں سے بھی زیادہ بری ہے۔ وہ یوں کہ قیمتیں طلب و رسد کی بنیاد پر متعین ہونی چاھئیں اس حکم کے لئے وہ باقاعدہ ایک ایسی حدیث سے استدلال کرتے ہیں جس میں مدینے کے اندر ایسی ہی ایک بحرانی صورت حال کے باوجود قیمت فکسڈ کرنے سے منع کردیا گیا تھا۔ تو اب انہیں بتانا چاہئے کہ آخر اس بحرانی کیفیت میں ماسک مہنگا کرنا کیوں برا ہے نیز کیا اس کی قیمت فکس کرنا جائز ہے؟

##############################
https://www.facebook.com/zahid.mughal.5895/posts/2830188817074508
لبرل ازم فرد کو معاشرے (تعلقات) سے ماوراء فرض کرکے اس کے حقوق کا تعین کرتا ہے۔ لبرل اصول کے تحت عطا کردہ حقوق اس مفروضے پر مبنی ہیں کہ ایک فرد کے عمل و انتخاب کا دوسرے پر ہونے والا اثر (مثبت یا منفی) یا تو موجود نہیں اور یا وہ قابل لحاظ و قدر نہیں۔ ان دو میں سے کسی ایک مفروضے کو مانے بغیر لبرل حقوق کا تعین ناممکن ہے۔ ظاہر ہے "لاتعلقی" کے اس اصول کے عطا کردہ حقوق کے تناظر میں معاشرت قریب قریب ناممکن ہے کیونکہ انسانی دنیا جس اصول پر مبنی ہے وہ لاتعلقی نہیں بلکہ تعلق interaction ہے اور ایسے کسی انسانی عمل کا تصور ممکن نہیں جس کے کسی دوسرے پر اثرات یا موجود نہ ہوں اور یا وہ قابل قدر نہ ہوں۔ یہی وجہ ہے کہ عملی دنیا میں لبرل اصولوں پر انسانی زندگی کا وقوع پزیر ہونا ناممکن ہے اور نتیجتا لبرل ازم کے اصولوں کی خلاف ورزی کرنا ناگزیر ہوتا ہے۔ فرد کے کس عمل کا اثر دوسرے پر نظر انداز کرنا ہے اور کب کسی عمل کے ہونے والے اثرات کی بنا پر کسی کے حقوق سلب کئے جاسکتے ہیں، اس کے تعین کا کوئی اصول نہیں، یہ ہر لبرل مفکر اور حکمران کی اپنی مرضی کا معاملہ ہے۔

##############################
https://www.facebook.com/zahid.mughal.5895/posts/2829386197154770
ڈاکٹر مشتاق صاحب نے لبرل ازم کے اصولوں کے تناظر میں درست سوالات اٹھائے ہیں کہ اس قدر وسیع پیمانے پر ہیومن رائٹس کی پامالی کن لبرل اصولوں کے تحت جائز ہے۔ اس کے ساتھ یہ سوالات بھی شامل بحث کرلیں کہ اگر لبرل ازم کے کسی اصول کے تحت یہ سب جائز ہے تو اس اصول کی حد بندی کا اصول کیا ہے؟ نیز یہ بھی کہ لبرل ازم کی کوئی ایک تشریح تو ہے نہیں متعدد ہیں جن سے الگ الگ نتائج برآمد ہوجاتے ہیں، تو "کونسا لبرل ازم" حق ہے اس کا تعین اس معاملے میں کیسے کریں گے؟

##############################
https://www.facebook.com/zahid.mughal.5895/posts/2832645200162203
مفتی تقی عثمانی اور مفتی منیب الرحمن صاحبان نے کہا ہے کہ مسجد میں جمعے کے اجتماعات اور باجماعت نماز کو بند نہیں کیا جانا چاہئے۔ یہ ایک صائب رائے معلوم ہوتی ہے۔ کل کو کہا جائے گا کہ مارچ کے مہینے میں اسلام آباد میں پولن الرجی پھیلی ہوتی ہے جو دوسروں کو لگ جاتی ہے، لہذا مارچ کے مہینے میں اسلام آباد میں باجماعت نمازیں بند کردی جائیں کیونکہ اعداد و شمار بتاتے ہیں ہر سال نزلہ و زکام سے بھی بہت سے لوگ لقمہ اجل بن جاتے ہیں۔ ڈبلیو ایچ او کے مطابق 2017 میں دنیا میں اندازا  250000 سے لے کر 500000 لوگ نزلہ زکام کی وجہ سے فوت ہوئے۔

##############################
https://www.facebook.com/zahid.mughal.5895/posts/2832445363515520
کرونا کے تناظر میں ھیومن رائٹس کی پامالیوں کو "ھنگامی صورت حال" اور "دوسروں کی زندگی پر اثر انداز ہونے سے روکنے" کا نام پر لبرل ازم کے اندر کسی نہ کسی طرح جائز قرار دیا جا ہی سکتا ہے۔ اب ذرا ایک اور مثال لیجئے۔  لبرل اصولوں کا تقاضا ہے کہ ریاست کو کسی ایک طرز زندگی کو کسی دوسرے پر ترجیح نہیں دینا چاہئے، اسے تمام تصورات خیر اور طرز زندگی میں نیوٹرل ہونا چاہئے (ماسوائے "لبرل زندگی بمقابلہ غیر لبرل زندگی" انتخاب کے کیونکہ یہ لبرل ریاست کا "خیر اعلی" ہے)۔  حکومت نے حال ہی میں "احساس پروگرام" کے تحت اعلی تعلیم کے لئے ہزاروں سکالرشپس کا اعلان کیا ہے۔ یہ سکالرشپ "تعلیم یافتہ" طرز زندگی کو "غیر یا کم تعلیم یافتہ" (مثلا کار مکینکس، بڑھئی وغیرہ کی) زندگی پر فوقیت دینے کا اظہار ہے۔ کیا یہ سکالرشپ واضح طور پر لبرل اصول کی خلاف ورزی نہیں؟ یاد رہے کہ دنیا بھر میں اس قسم کی پالیسیاں نافذ العمل ہیں اور لبرل ممالک اس کی بھرپور حمایت کرتے ہیں بلکہ فنڈنگ بھی دیتے ہیں۔  یہ سوال اس لئے مذید اہم ہے کیونکہ شوقیہ لبرلز نے سن رکھا ہوتا ہے کہ اصلی لبرل ازم افادیت پسندی کے نظرئیے سے نہیں بلکہ کانٹ اور رالز کی اصولیت پسندانہ نظرئیے سے پھوٹتی ہے۔ تو اس "اصلی والی لبرل ازم" کی رو سے یہ کیسے جائز ہوا؟ دنیا بھر میں نافذ العمل اس قسم کی تمام پالیسیوں کے خلاف آواز کب بلند کی جائے گی؟ آخر کم تعلیم یافتہ کو آپ انسان کب سمجھیں گے؟ یاد رہے کہ لبرل ریاستیں خواتین کو بچے پیدا کرنے کے لئے جو سہولیات دیتی ہیں وہ بھی اس اصول کی صریح خلاف ورزی ہے۔

##############################
https://www.facebook.com/zahid.mughal.5895/posts/2834755229951200
ورلڈ ھیلتھ آرگنائزیشن (ڈبلیو ایچ او) کے مطابق سن 2016 میں دنیا بھر میں متعدی امراض سے ہونے والی اموات میں سب سے زیادہ اموات tuberculosis (تپدق) سے ہوئیں جن کی تعداد تقریبا تیرہ لاکھ ہے (تقریبا ساڑے تین ہزار روزانہ)۔ اس کے بعد ایڈز (تقریبا دس لاکھ)، ملیریا (تقریبا ساڑھے چار لاکھ) اور ھیپاٹائٹس (چار لاکھ) کا نمبر آتا ہے۔ ماہرین کے مطابق اس قسم کے متعدی امراض پھیلنے کی بڑی وجہ مچھر ہے، جی ہاں مچھر جو متاثرہ فرد کو کاٹنے کے بعد پھر صحت مند کو کاٹ لیتا ہے۔ تو ہر مسجد میں مچھر تو ضرور ہی ہوتا ہوگا، بتائیے کہ مسجد میں باجماعت نماز ادا کرنا چاہئے؟

##############################
https://www.facebook.com/zahid.mughal.5895/posts/2834410686652321
کیا مساجد بند کردی جائیں؟ کل اس موضوع پر ایک مختصر تحریر لکھی تھی جس سے کئی لوگوں کو غلط فہمی لگی لہذا اس کی جگہ تحریر لکھنے کی ضرورت محسوس ہوئی۔ اس کے قانونی نکات کی تفصیل ان شاء اللہ ڈاکٹر مشتاق صاحب پیش کریں گے۔ یہ تحریر اسی موضوع پر آج کی ایک مجلس  میں زیر گفتگو آنے والے نکات کا خلاصہ ہے، شرکائے مجلس میں میرے علاوہ ڈاکٹر مشتاق، ڈاکٹر عثمان (میڈیکل ڈاکٹر) اور ڈاکٹر عطا اللہ (ماہر قانون) شامل تھے۔  1) انسانی جان بچانا فرض ہے، جس طرح اس کا علم ہمیں خدا کے حکم سے ہوا اسی طرح باجماعت نماز اور جمعے کو قائم رکھنا فرض کفایہ ہے یہ بھی ہمیں خدا کے حکم سے ہی معلوم ہوا ہے۔ نیز خدا کے احکامات سے ہمیں یہ ترتیب بھی معلوم ہوئی ہے کہ "اجتماعی" سطح پر دین جان سے مقدم ہے۔  2) کسی مخصوص حالات میں دین کے فرائض کفایہ اور شعائر پر جب ان کی مثالی شرائط اور قواعد و ضوابط کے ساتھ عمل ممکن نہ ہو تو اسکا مطلب یہ نہیں ہوتا کہ اب اس پر بالکلیہ عمل بند کردیا جائے بلکہ قائم مقامی کے اصول پر کم سطح پر ہی سہی لیکن عمل کو کسی نہ کسی صورت جاری رکھا جاتا ہے۔ اس کی بہت سی مثالیں ہیں  جن کی تفصیل کا موقع نہیں (مثلا پانی نہ ہونے کی صورت میں تیمم اور گاؤں دیہات نیز دار الکفر میں نماز جمعہ کی ادائیگی)۔ اگر موجودہ حالات ایسے ہی خطرناک ہیں جیسا کہ بتایا جارہا ہے تو بھی باجماعت نماز اور نماز جمعہ کو اس سطح پر دیکھنے کی ضرورت ہے کہ اگر ان پر مکمل و مثالی اجتماعی صورت میں عمل ممکن نہ ہو تو بھی کسی نہ کسی صورت ان پر عمل بہرحال کرنا چاہئے نہ یہ کہ "مساجد پر تالے ڈال دینے" کا اعلان کردیا جائے۔ قائم مقامی کے اصول پر نماز باجماعت بہرحال جاری رہنی چاہئے، چاہے ہر علاقے سے چند لوگ یہ ادا کررہے ہوں لیکن باجماعت نماز پر پابندی اور مسجد کو تالا لگانے کی گنجائش نہیں  3)  اس بیماری میں اب تک 227753 لوگ متاثر ہوئے ہیں جن میں سے 9303 کا انتقال ہوا اور 85971 صحت یاب ہوچکے ہیں۔ بحساب عمر اموات کے اعداد و شمار بتاتے ہیں کہ -  10 سال سے چھوٹے بچوں میں اموات کی شرح صفر فیصد ہے (یعنی سب صحت یاب ہونے کا امکان ہوتا ہے) -  10 سے 39 سال کے لوگوں میں اس کی شرح 0.2 فیصد ہے (یعنی ایک ہزار متاثرہونے والوں  میں سے 2 کے انتقال اور 998 کے صحت یاب ہونے کا امکان ہوتا ہے) -  40 سے 49 سال عمر کے لوگوں میں 0.4 فیصد (یعنی 500 میں سے 2) ہے  - 50 سے 59 سال میں 1.3  ہے اور 60 سال سے بڑی عمر کے لوگوں میں اس کی شرح ساڑھے تین فیصد سے لے کر 80 سال سے زائد عمر کے لوگوں میں پندرہ فیصد کے قریب چلی جاتی ہے  اعداد و شمار  یہ  بھی ظاہر کرتے ہیں کہ شرح اموات کا تعلق پہلے سے موجود کسی بیماری سے بھی ہے۔ چنانچہ ایسے لوگ جنہیں دل کا عارضہ، شوگر، کینسر، ھائپر ٹنشن یا دمے کا مرض ہو ان میں کرونا کی وجہ سے شرح اموات زیادہ ہوتی ہے  یہ اعداد و شمار ظاہر کرتے ہیں کہ  بالعموم صورت حال ایسی نہیں ہے کہ باجماعت نماز پر عمومی پابندی کا حکم جاری کیا جاسکے۔ اگر شماریاتی جنرلائزیشنز کو مد نظر رکھنا ہو تو بھی اس میں یہ احتیاط کرنا چاہئے کہ جس علاقے (مثلا یونین کونسل یا گاؤں یا محلے) میں وبا کے وجود کا یقین یا گمان غالب ہو چکا ہو وہاں ایسی پابندی پر نسبتا زیادہ سختی کے ساتھ اور مخصوص عمر کے لوگوں کو ٹارگٹ کرتے ہوئے عمل درآمد کرنا چاہئے نہ یہ کہ پورے پاکستان میں اس کے اعلانات کردئیے جائیں۔  4)  اب تک ہونے والی گفتگو میں یہ عنصر تقریبا غائب ہے کہ کیا اجتماعی دعا سے خدا کی رحمت متوجہ ہوتی ہے یا نہیں؟ اگر کسی کا عقیدہ ہے کہ نہیں ہوتی نیز سب کچھ اسباب کی سطح پر ہوتا ہے تو پھر یقینا گھر پر ہی بیٹھنا چاہئےلیکن اگر کسی کا یہ عقیدہ ہے کہ ہاں اجتماعی مصیبت کے وقت اجتماعی دعا خدا کی رحمت کا سبب ہے تو اسے اتنے عمومی فتوے جاری کرنے سے گریز کرنا چاہئے۔ اللہ کے رسولﷺ کی زندگی دیکھئے تو یہی نظر آتا ہے کہ مصیبت کے وقت میں آپ نماز پڑھتے اور دعا کرتے، مصیبت اجتماعی ہوتی تو یہ عمل اجتماعی ہوتا۔  اگر مصیبت کے وقت بھی خدا کی طرف توجہ کرنے کا دھیان نہ  رہا  اور ہم نے مصیبت کو کسی طرح قابو کربھی لیا تو یہ بذات خود ایک بڑا نقصان ہے   5) جو لوگ اس قسم کے سوالات اٹھا رہے ہیں کہ جب ساری جامعات کو بند کیا جاسکتا ہے تو مسجد کیوں نہیں؟ ایسے لوگوں کو باجماعت نماز، شعائر اور احکامات دینیہ  کی ترتیب کا شعور نہیں۔ انہیں اس پر غور کرنا چاہئے کہ اس ایمرجنسی صورت حال میں عدالتوں کو بند کیوں نہیں کیا جارہا ۔ چنانچہ باجماعت نماز، یہ دین کا اہم فریضہ ہے جسے امت نے کبھی بند نہیں ہونے دیا ۔ بعض لوگ یہ کہہ رہے ہیں کہ ایسی باتوں سے ملحدوں کو ھنسنے کا موقع ملتا ہے کہ یہ لوگ عبادت گاہ کیوں بند نہیں کررہے۔ اس ضمن میں اصولی بات یہ ہے کہ دین کے حکم کا تعین اس سے نہیں کیا جاتا کہ ملحد کیا سوچیں گے۔ نیز یہ ملحد تو مساجد  سمیت تمام عبادت گاہوں کو بند کرنے کا بھی مذاق اڑا رہے ہیں، تو انہیں خوش کرنے کی کوشش تو اسی باپ بیٹے کی سی ہے جنہوں نے بالاخر گدھے کو کاندھوں پر اٹھا لیا لیکن لوگ راضی نہ ہوئے۔ اسی طرح بعض لوگ یہ کہتے ہیں کہ  مسجد بند نہ کرنے والے گویا یہ کہہ رہے ہیں کہ لوگوں کو مرنے دو۔ یہ کسی کا مقصود نہیں، بیماری کو روکنے کے لئے جس قدر احتیاط لازم ہے وہ کرنا چاہئے لیکن شعائر دین کی قیمت پر نہیں۔ علماء نے ہاتھ ملانے سے اجتناب پر کوئی احتجاج و اعتراض نہیں کیا جو یہی ظاہر کرتا ہے کہ دینی احکامات میں ترتیب ہے۔  6) اعداد و شمار سے واضح ہے کہ مسجد میں نماز ادا کرنے میں امت کی عمومی ہلاکت کا ایسا عمومی خطرہ موجود نہیں  جیسا کہ منظر کشی کی جارہی ہے۔ اگر ایسے حالات میں مساجد و جماعت کو بند کرنے کی روایت ڈال دی گئی تو اعداد و شمار کی بنیاد پر آئے روز اس کے مطالبے آنے لگیں گے اورآج کا یہ غلط عمل اس کی نظیر بن جائے گا۔

##############################
https://www.facebook.com/zahid.mughal.5895/posts/2838172036276186
- ہر شخص جانتا ہے کہ اس کے لئے کیا اچھا ہے  - اور ہر ہر شخص جس چیز کو اچھا سمجھ رہا ہے وہ مجموعی طور پر بھی سب کے لئے اچھا ہوتا ہے  - لہذا لوگوں کے "اچھے کے تصورات" میں مداخلت مت کرو یہ مفروضات دھرے کے دھرے رہ گئے اور بالاخر فوج بلوا کر لوگوں کو "جو خود ان کے لئے اور سب کے لئے اچھا ہے" پر زبردستی عمل کروانا پڑ رہا ہے وہ بھی عین ان نظریات کے حامی ممالک میں۔

##############################
https://www.facebook.com/zahid.mughal.5895/posts/2838103642949692
کوئی بھائی اس کتاب کا ڈاؤن لوڈ لنک تلاش کرکے بتا سکتے ہیں؟ مجھے نہیں مل سکا۔  The Samaritan's Dilemma Should Government Help Your Neighbor? by Deborah Stone

##############################
https://www.facebook.com/zahid.mughal.5895/posts/2841552442604812
شکر ہے یورپ و امریکہ میں لوگوں کو کورونا وائرس مسجد، مزار یا تبلیغ سے نہیں لگ رہا، ورنہ اب تک آسمان زمین پر گرا لینا تھا لوگوں نے۔ مانا کہ ہمارے یہاں کچھ لوگ سادہ ہیں، دل کو مزید اطمینان دینا چاہتے ہیں تو چلیں انہیں بیوقوف بھی کہہ لیں، لیکن ایسے بیوقوف صرف ہمارے یہاں نہیں ہیں ہر جگہ ہیں۔ یورپ و امریکہ والوں کو تو بہت پڑھا لکھا سمجھا جاتا ہے، وہاں یہ کیوں ہوگیا ہے؟ فرق بس اتنا ہے کہ ہمارے یہاں لوگوں کا یہ غیر ذمہ دارانہ پن مذھب کے ساتھ وابستگی کی بنیاد پر اپنا اظہار کرلیتا ہے، وہاں اس کے عنوانات و مظاہر کچھ اور ہیں۔ میں یہ نہیں کہہ رہا کہ لوگ جو یہ کررہے ہیں وہ اچھا ہے (یقینا انہیں احتیاط کرنی چاھئے) بلکہ کہنے کا مقصد یہ ہے کہ اس چیز کو بالخصوص "عنوان بنا کر" جس طرح ہمارے یہاں ھائیلائیٹ کیا جارہا ہے اس سے یہ لگ رہا ہے گویا ساری دنیا کو کورونا وائرس کسی مذھبی درس گاہ سے لگ گیا ہے۔  ویسے مزے کی بات یہ ہے کہ 1980 سے لے کر اب تک دنیا میں کئی سو مرتبہ وبائی امراض پھوٹے ہیں اور ماھرین کے مطابق بنیادی طور پر اس تیز رفتاری کی دو وجوھات ہیں اور دونوں کا تعلق ماحولیاتی توازن میں خرابی سے ہے: ایک، جنگلات میں تیزی سے کمی کی وجہ سے جنگلی حیات کا انسانی آبادی سے قریب تر ہوجانا ہے، بالخصوص افریقی ممالک میں اور زیادہ تر وبائی امراض وہیں سے پھیلے ہیں۔ دوسری وجہ ایسے حیوانات کو انسانی آبادیوں اور خوراک میں ڈومسٹیکیٹ کرنا ہے جو ڈومسٹیکیٹ کرنے لائق نہیں۔ اس عدم توازن کی بنا پر ماحول کی فطری بائیو ڈائیورسٹی میں خرابی پیدا ہوتی ہے جو انسانوں کے لئے کسی وبائی جراثیم کی پیدائش کا سبب بن جاتی ہے۔  ماحول میں ہونے والی یہ خرابیاں نہ تو کسی مسجد یا مزار سے پھیلی ہیں اور نہ ہی کسی تبلیغ کے کام سے، یہ سرمایہ داری کے عفریت سے پھیلی ہے جس نے بحر و بر میں فساد برپا کررکھا ہے اور جس کے فرنٹ لائن کھلاڑی امریکہ و یورپ اور آج کی ابھرتی ہوئی طاقت چین ہے۔ تو انسانوں کو ھمہ وقت خطرہ تو ان سے لاحق رھتا ہے۔ اب سے پہلے یہ ہوتا آیا ہے کہ اس قسم کے وبائی امراض کا شکار عام طور پر غریب ممالک ہوا کرتے تھے، اس بار البتہ مساوات کا رخ کچھ تبدیل پوگیا ہے۔

##############################
https://www.facebook.com/zahid.mughal.5895/posts/2841447409281982
توکل کیا ہے ہمارے استاد جناب انوار اللہ صاحب مد ظلہ العالی نے دوران تفسیر سورہ مزمل کی آیت "رب المشرق والمغرب لا الہ الا ھو فاتخذہ وکیلا" (یعنی وہ اللہ مشرق و مغرب کا رب ہے اس کے سواء کوئی معبود نہیں، پس تم اسے اپنا وکیل بناؤ) سے نہایت خوبصورت انداز میں توکل کا معنی سمجھایا تھا جو آج تک یاد ہے۔ موقع کی مناسبت سے دوبارہ پیش خدمت ھے (پہلے بھی ایک مرتبہ اس پر تحریر لکھی تھی)۔ پہلے دو مثالوں پر غور کریں: 1) عدالت میں آپ کا کوئی گھمبیر کیس پھنسا ہوا ہے، اسے لڑنے کیلئے آپ کسی قابل وکیل کی تلاش میں ہیں۔ آپ وکیل کا انتخاب کیسے کرتے ہیں؟ اس کی قابلیت، صلاحیت، ڈگریوں اور شہرت وغیرہ کی بنیاد پر اور جب ایک مرتبہ اسے وکیل بنا لیتے ہیں تو پھر جیسا وہ کہتا ہے ویسا کرتے جاتے ہیں، سمجھ آئے یا نہ آئے، نتیجہ اس کے بھروسے پر چھوڑ دیتے ہیں کہ اس نے کامیابی کا جو وعدہ کیا ہے تو یہ ہوکر رہے گا۔ اب اگر میں نے وہ نہ کیا جو اسنے کہا تو یہ اس پر توکل کے خلاف ہے 2) کسی شخص کو کوئی بیماری لاحق ہے اور اس کے علاج کیلئے ڈاکٹر کی تلاش ہے۔ ڈاکٹر کا انتخاب کیسے ہوگا؟ اس کے کلینک کے باہر لگے بورڈ پر اسکی ڈگریوں کو دیکھ کر، جس ہسپتال میں وہ کام کرتا ہے اس کی ساکھ دیکھ کر، یعنی اسکی قابلیت دیکھ کر۔ جب ایک مرتبہ بطور طبیب اس کا انتخاب کرلیا تو پھر جو وہ کہتا ہے وہ کرتے جاؤ، جس سے منع کرے وہ مت کھاؤ، جو کھانے کا کہے وہ کھاؤ  نتیجہ اس کے بھروسے پر چھوڑ دو کہ جو علاج وہ تجویز کررہا ہے یقینا شفا بخش ہوگا۔ اب اگر وہ نہ کیا جو اس نے کہا تو یہ اس پر توکل کے خلاف ہوگا پس یہی توکل کی حقیقت ہے، جسے اس لائق سمجھ لیا کہ اپنا معاملہ اس کے حوالے کردینا چاہئے پھر اسکی ہاں میں ہاں ملاتے جاؤ چاہے سمجھ آئے یا نہ آئے اور نتیجہ اس کے بھروسے چھوڑ دو۔ درج بالا آیت میں توکل کی اسی حقیقت کو واضح کیا گیا ہے۔ چنانچہ خدا انسان سے کہتا ھے کہ اے میرے بندے میں وہ ھوں جو مشرق و مغرب کا پالنہار ھوں، یہ سب میرا ہے اور میرے حکم سے چلتا ہے، یہاں معبود و مالک صرف میں ہوں، پس تو مجھے اپنا وکیل بنالے۔ گویا (تمثیلا) خدا بندے کو اپنی صلاحیتوں کی طرف متوجہ کررہا ہے کہ تم دنیا میں بھی اسی بنیاد پر وکیل کا انتخاب کرتے ہو، تو یہاں بھی یونہی کرو۔ اب رب پر توکل کا معنی یہ ہے کہ جو وہ کہتا ہے وہ کرتے جاؤ، سمجھ آگیا تو ٹھیک نہ آیا تو بھی ٹھیک؛ اگر سب کچھ خود سمجھ سکتے تھے تو وکیل بنانے کی ضرورت ہی کیا تھی؟ پس اس کی بات مانتے جاؤ، اس کے نسخے (شریعت) پر عمل کرتے جاؤ اور نتیجہ اس کے بھروسے چھوڑدو، اس نے جس کامیابی کا وعدہ کیا ہے وہ مل کررہے گی۔ توکل کی یہ حقیقت 'وافوض امری الااللہ' (یعنی 'تفویض الامور') کے الفاظ میں بیان کی گئی۔ اسی بات کو رسول خداﷺ نے یوں بیان کیا کہ 'پہلے اونٹ کی رسی کلے سے باندھ دے پھر بھروسہ کر'۔ پس توکل یہ نہیں کہ میں خدا کی بات تو نا مانوں لیکن اس کے نتیجے کی آس لگائے بیٹھا رہوں، یہ توکل نہیں حماقت ہے۔ یہ ایسے ہی کہ میں کمرہ عدالت میں کروں تو اس کے خلاف جو میرا وکیل کہتا ہے اور وہ دوا تو استعمال نہ کروں جو طبیب کہتا ہے مگر پھر بھی کیس جیتنے اور صحت مند ہونے کی امید رکھوں۔ ممکن حد تک تدبیر اختیار کرنا، یہ بھی اللہ کا حکم ہے۔

##############################
https://www.facebook.com/zahid.mughal.5895/posts/2843275332432523
ایسے لوگ جو اس مصیببت کے وقت میں سوشل میڈیا پر لوگوں کے مذھبی عقیدے، عبادات گاہوں کے بند ہوجانے اور دعا و استغفار کے عمل کا مذاق اڑاتے پھر رہے ہیں انہیں پکڑ کر جیلوں میں بند کرنا چاہئے، بلکہ ساتھ ہی ساتھ پولیس کو اپنے انداز میں ان کا تھوڑا تھوڑا سافٹ وئیر بھی اپ ڈیٹ کرنا چاہئے۔ ایسے فسادی لوگ عام آدمی کو ردعمل کی نفسیات کا شکار کرکے ایسا مذھبی توکل و عمل اختیار کرنے پر اکساتے ہیں جس کی مذھب نے تعلیم نہیں دی۔ ایسے فسادی لوگ ان مولویوں سے کسی درجے کم نہیں جن کی ویڈیوز شئیر کی جارہی ہیں۔ جن لوگوں کے پاس اختیار ہو وہ پولیس و متعلقہ اداروں کو ایسے لوگوں کی رپورٹنگ کریں۔

##############################
https://www.facebook.com/zahid.mughal.5895/posts/2846107692149287
وبا عام ہونے پر چین نے سب ملکوں کو کہا تھا کہ اپنے اپنے بندے میرے پاس رہنے دو، لیکن مغربی ممالک پر "ذمہ دار ریاستیں" بننے کا بھوت سوار تھا اور سب نے اپنے بندے نکالنے میں جلدی کی۔ یہ رویہ اصلا قومی تفاخر پر مبنی تھا کہ ہم اور چین پر اعتماد کرلیں، اس سے تو ہماری ناک کٹ جائے گی! اس قومی تفاخر کے رویے نے خود ان سمیت پوری دنیا کو مسئلے میں ڈال رکھا ہے۔

##############################
https://www.facebook.com/zahid.mughal.5895/posts/2845834962176560
"بیماریاں کیسے پیدا ہوتی ہیں اور کیسے پھیلتی ہیں یہ دین کا موضوع ہی نہیں یہ طب (Medical) کا موضوع ھے" یہ قول زریں غامدی صاحب نے ایک ایسے وقت میں ارشاد فرمایا ہے جب ماھرین سوشل سائنسز اس سوال پر غور کررہے ہیں کہ جدید طرز زندگی کی وجہ سے ماحولیاتی مسائل پیدا ہونے سے انسانوں کو جو طبعی مسائل پیش آرہے ہیں ان سے کیسے نبٹا جائے۔ گویا غامدی صاحب کا کہنا ہے کہ طرز زندگی کیسا ہونا چاہئے، مذھب کو اس سے کوئی دلچسپی نہیں۔ جن کا تصور مذھب محدود اعمال کا نام ہو وہ اس سے آگے کی بات نہیں سوچ سکتے کہ "بس مسجد بند کردو"۔  اور یہ وہ لوگ ہیں جن کے خیال میں یہ "جدید انسان کے مسائل" کا مذھب کی روشنی میں حل بتانے نکلے ہیں۔

##############################
https://www.facebook.com/zahid.mughal.5895/posts/2852304658196257
کرونا پر اب تک چار سازشی نظریات سامنے آچکے ہیں: - امریکہ کی شیطانی ہے چین کے خلاف - چین کی شیطانی ہے امریکہ کے خلاف - یہودیوں کی سازش ہے اسرائیل کے لئے - ڈبلیو ایچ او جیسے اداروں کی سازش ہے وقتا فوقتا نان اشو کو بڑا اشو بنا کر پیش کرنے کی تاکہ یہ اپنی ھیجمنی برقرار رکھ سکیں اور ڈالر بٹور سکیں  الحمد اللہ مسلمانوں کا کسی عالمی سازش میں کوئی ذکر نہیں :)

##############################
https://www.facebook.com/zahid.mughal.5895/posts/2850465608380162
ملحدین کی ذھنی کیفیت کا اندازہ اس سے لگائیے کہ ان میں ہر ایک نے چند سال بعد یقینا انفرادی موت سے دوچار ہوجانا ہے جس کا ان میں سے ہر ایک کو انفرادی شعور حاصل ہے اور یہی حال ان سے قبل ان کے ہر مرشد کا بھی ہوا۔ جس چیز کے یہ مدعی ہیں (یعنی کائنات کی ہر چیز کا انسانی ارادے کے ماتحت ہوکرحل ہو جانا) انسانی تاریخ گواہ ہے کہ اس خواب کی تعبیر آج تک اس کائنات میں کسی ایک بھی انسان نے نہیں دیکھی اور نہ مستقبل قریب (جی ہاں وہ دور جس میں یہ سب انفرادی موت سے دوچار ہوجانے والے ہیں) میں اس کے وقوع پزیر ہونے کا اعشاریہ ایک فیصد بھی امکان ہے۔ تو انسانی عقل سوال کرتی ہے کہ کامیابی کا ایک ایسا تصور و دعوی جس کے سچ ہونے کا میری زندگی میں اعشاریہ ایک فیصد بھی امکان نہیں میں اسے کیوں کر قبول کرلوں؟ اگر یہ کہا جائے کہ ماضی میں ملنے والی کامیابیوں کی بنا پر آگے بھی امید رکھنا چاھئے تب بھی سوال یہ ہے کہ میرے انفردی وجود جو عنقریب نیست و نابود ہوجانے والا ہے، اس کے لئے اس میں کیا اپیل ہے؟ میرے مرنے کے بعد اس دنیا میں کیا ہوتا ہے اور کیا نہیں نیز اس کا کس قدر امکان ہے، میرے ختم ہوجانے والے وجود کو اس سے کیا مطلب؟ انسانی عقل ایسے ہر تصور کامیابی کو ماننے سے کلیتا انکار کرتی ہے، اس لغو بات کا اقرار صرف ایسی باغیانہ نفسی کیفیت کی بنا پر ہی کیا جاسکتا ہے جو انسانی عقل کو ماؤوف کردیتی ہے۔ ملحد درحقیقت ماؤوف شدہ ذھنیت کی تجسیم کا دوسرا نام ہے۔

##############################
https://www.facebook.com/zahid.mughal.5895/posts/2854057424687647
اسقاط حمل کی بحث اہم کیوں ہے؟  فیمینسٹ (اور لبرل) مفکرین ہیومن رائٹس کے مفروضے کی بنیاد پر برتھ کنٹرول، آزادانہ اختلاط اور اسقاط حمل کے حقوق کو عورت کے ایسے نجی حقوق میں شمار کرتے ہیں جن میں کسی کو مداخلت کی اجازت نہیں  لہذا ان معاملات میں وہ کسی کو جواب دہ نہیں۔ یہ مفکرین ان حقوق کو "عورت کے انسان ہونے" کے ہم معنی قرار دیتے ہیں کیونکہ یہ وہ خصوصی اعمال ہیں جو عورت کی "انفرادیت"  کا اظہار ہیں، بالخصوص اسقاط حمل۔ ان خصوصی اعمال کے سواء دیگر اعمال مرد کے لئے بھی اسی قدر ممکن ہیں جیسے عورت کے لئے اور یہی وجہ ہے کہ ان دیگر معاملات میں ھیومن رائٹس تحریکیں عورت کے لئے وہی حقوق طلب کرتی ہیں جو روایتی طور پر مرد کو حاصل رہے ہیں مثلا تعلیم یا پراپرٹی رکھنے کے حقوق وغیرہ، لیکن افزائش نسل (reproduction) کے معاملے میں مرد کو معیار بنا کر ایسی کوئی توسیع ممکن نہیں بلکہ اس معاملے میں ایسی ہر نقالی عورت کے خلاف جاتی ہے کیونکہ روایتی فکر اور قوانین فطرت اس معاملے میں مرد کو فوقیت عطا کرتے ہیں۔ یوں سمجھئے کہ اس فکر کی رو سے یہ معاملہ ان دو جنس کے مابین لازمی مسابقت و دشمنی (inevitable rivalry) کا دائرہ ہے کیونکہ یہاں  کسی ایک کے حق میں اضافے کا لازمی مطلب کسی دوسرے کے نجی دائرے میں کمی ہے۔ اس دائرے میں عورت کی خودمختاری تب ہی ممکن ہے جب مرد (بالخصوص بطور شوہر) کی اس خود مختاری کو ختم کیا جائے جو اسے اس مذہبی روایت پر مبنی معاشرت  میں میسر ہوتی ہے جو مرد کو  عورت کا "قوام" (ذمہ دار اور نیتجتا  اس کا حاکم) کہتی ہے۔   لبرل معاشروں میں اسقاط حمل حقوق سے مستفیض ہونے والے طبقات میں سب سے بڑا طبقہ پورن انڈسٹری اور میڈیا ہاؤسز (فلم، ڈرامہ و فیشن انڈسٹریز) ہیں جن کے لئے بچے پیدا کرنے والی عورت لائق استعمال اور قابل قدر نہیں رہتی۔ اسقاط حمل کا عمومی جواز  عورت کو بدکاری پر مبنی معاشرت میں شرکت پر رضامند کرنے کی لازمی شرط ہے، اس حق کے بغیر بدکار معاشرت ایک عورت کے لئے کسی خوفناک تجربے سے کم نہیں کیونکہ بدکاری کے نتائج اس کی انفرادی خود مختاری کو ہمیشہ کے لئے ملیا میٹ کردیتے  ہیں۔ قوانین فطرت عورت کو اس امر پر مجبور کرتے ہیں کہ جنسی عمل کے بعد وہ ایک وجود کی ذمہ داری اٹھائے جبکہ مرد پر ایسی کوئی ذمہ داری عائد نہیں ہوپاتی اور چند لمحوں کے اس تعلق کے بعد وہ اپنی نجی زندگی کو بعینہہ اسی طرح محفوظ پاتا ہے جیسا کہ تعلق سے پہلے۔  چنانچہ عورت کے حق خود مختاری کو محفوظ کرنے کے لئے لازم تھا کہ ایک طرف اسے شوہر سے آزاد کیا جائے اور دوسری طرف جنسی عمل سے متعلق فطری ذمہ داری سے۔ اسقاط حمل کی یہ تحریکیں ہی ہم جنس پرست رویوں کے جواز کی پیش خیمہ ہیں کیونکہ اسقاط حمل کی فکر "عمل جنسیت کے حق" کو "افزائش نسل کی ذمہ داری" سے الگ قرار دینے کے مفروضے پر مبنی ہے، یعنی اس فکر میں جنسیت  کا حق افزائش نسل کی ذمہ داری کی ادائیگی کے لئے نہیں بلکہ بذات خود مقصود و مطلوب ہے اور افزائش نسل کی ذمہ داریوں کے تناظر میں اس حق پر کوئی قدغن عائد نہیں کی جاسکتی۔ لہذا سمجھ لیجئے کہ اسقاط حمل کی بحث عورت کے انسان یا مجرم ہونے کے مابین خط امتیاز کو واضح کرنے والی ہے۔

##############################
https://www.facebook.com/zahid.mughal.5895/posts/2852971864796203
پچھلے چند روز سے آبادی کنٹرول پروگرام کی تاریخ کا مطالعہ کررہا ہوں تو یہ بات نظر آئی کہ ماضی اور حال کی تمام فیمینسٹ تحریکوں کا جائزہ لینے سے معلوم ہوتا ہے کہ ان کا ایجنڈہ "بنیادی طور پر" عورت کے "برتھ کنٹرول، آزادانہ جنسی اختلاط اور ابارشن کے حقوق" کے ارد گرد گھومتا ہے، نیز اگرچہ جنگ عظیم دوئم سے ما قبل اور مابعد ادوار میں ان حقوق کو منوانے کے لئے الگ طرح کے فکری پیرائیے استعمال کیے گئے (جن پر ان شاء اللہ پھر کسی تحریر میں روشنی ڈالی جائے گی) اس کے باوجود ان سب میں "میرا جسم میری مرضی" جیسے عنوان بھی قدر مشترک ہیں۔ سوال یہ ہے کہ ایک صدی سے زیادہ محیط عرصے میں باوجود اختلاف دلیل یہ تسلسل کیوں موجود ہے؟  نوٹ: صحیح جواب دینے والے کو انعام میں واٹر کولر ملے گا :)

##############################
https://www.facebook.com/zahid.mughal.5895/posts/2856358774457512
برادر عمار خان ناصر صاحب اشاعرہ کے یہاں سلسلہ اسباب کی وضاحت فرما رہے ہیں کہ اشاعرہ نے علت و معلول کے نظام کو کس طرح دیکھا نیز اس سے امکان سائنس (تسلسل اسباب کی معنویت و حتمیت) کی کیا حیثیت رہتی ہے۔ اس ضمن میں انہوں نے اشاعرہ کے موقف کے بارے میں اچھی وضاحتیں بیان فرمائی ہیں۔ ان کا یہ سلسلہ مکمل ہو تو فلاسفہ و معتزلہ کے نظام فکر کے بارے میں مختصر سلسلہ تحریر لکھنے کا ارادہ ہے تاکہ معلوم ہوسکے کہ اشاعرہ کی پوزیشن کا متبادل کیا ہے۔

##############################
https://www.facebook.com/zahid.mughal.5895/posts/2854680697958653
انسانی زندگی "آزمائش" کے اصول پر پیدا کی گئی ہے۔ انسانی زندگی میں رونما ہونے والے کسی بھی عمل سے متعلق صرف وہی توجیہہ درست اور لائق اعتبار ہے جو اس اصل الاصول پر مبنی ہو، ہر وہ عقیدہ، نظریہ، فلسفہ و فکر جو اس اصل اور حقیقی تناظر کو نظر انداز کرکے انسان کو پیش آنے والے حوادث کی توجیہات کرے وہ یقینا غلط ہوتی ہے۔  چنانچہ ہر وہ شے جسے انسان راحت یا مشکل سمجھتا ہے اصلا آزمائش ہے۔ ایسی راحت جو بندے میں سرکشی پیدا کرکے اسے اس کے رب سے دور کردے وہ حقیقتا عذاب ہے اور ایسی مشکل جو اس میں عاجزی پیدا کرکے اسے اس کے رب کے قریب کردے وہ اصلا نعمت ہے۔

##############################
https://www.facebook.com/zahid.mughal.5895/posts/2856358774457512
برادر عمار خان ناصر صاحب اشاعرہ کے یہاں سلسلہ اسباب کی وضاحت فرما رہے ہیں کہ اشاعرہ نے علت و معلول کے نظام کو کس طرح دیکھا نیز اس سے امکان سائنس (تسلسل اسباب کی معنویت و حتمیت) کی کیا حیثیت رہتی ہے۔ اس ضمن میں انہوں نے اشاعرہ کے موقف کے بارے میں اچھی وضاحتیں بیان فرمائی ہیں۔ ان کا یہ سلسلہ مکمل ہو تو فلاسفہ و معتزلہ کے نظام فکر کے بارے میں مختصر سلسلہ تحریر لکھنے کا ارادہ ہے تاکہ معلوم ہوسکے کہ اشاعرہ کی پوزیشن کا متبادل کیا ہے۔

##############################
https://www.facebook.com/zahid.mughal.5895/posts/2854680697958653
انسانی زندگی "آزمائش" کے اصول پر پیدا کی گئی ہے۔ انسانی زندگی میں رونما ہونے والے کسی بھی عمل سے متعلق صرف وہی توجیہہ درست اور لائق اعتبار ہے جو اس اصل الاصول پر مبنی ہو، ہر وہ عقیدہ، نظریہ، فلسفہ و فکر جو اس اصل اور حقیقی تناظر کو نظر انداز کرکے انسان کو پیش آنے والے حوادث کی توجیہات کرے وہ یقینا غلط ہوتی ہے۔  چنانچہ ہر وہ شے جسے انسان راحت یا مشکل سمجھتا ہے اصلا آزمائش ہے۔ ایسی راحت جو بندے میں سرکشی پیدا کرکے اسے اس کے رب سے دور کردے وہ حقیقتا عذاب ہے اور ایسی مشکل جو اس میں عاجزی پیدا کرکے اسے اس کے رب کے قریب کردے وہ اصلا نعمت ہے۔

##############################
https://www.facebook.com/zahid.mughal.5895/posts/2856358774457512
برادر عمار خان ناصر صاحب اشاعرہ کے یہاں سلسلہ اسباب کی وضاحت فرما رہے ہیں کہ اشاعرہ نے علت و معلول کے نظام کو کس طرح دیکھا نیز اس سے امکان سائنس (تسلسل اسباب کی معنویت و حتمیت) کی کیا حیثیت رہتی ہے۔ اس ضمن میں انہوں نے اشاعرہ کے موقف کے بارے میں اچھی وضاحتیں بیان فرمائی ہیں۔ ان کا یہ سلسلہ مکمل ہو تو فلاسفہ و معتزلہ کے نظام فکر کے بارے میں مختصر سلسلہ تحریر لکھنے کا ارادہ ہے تاکہ معلوم ہوسکے کہ اشاعرہ کی پوزیشن کا متبادل کیا ہے۔

##############################
https://www.facebook.com/zahid.mughal.5895/posts/2854680697958653
انسانی زندگی "آزمائش" کے اصول پر پیدا کی گئی ہے۔ انسانی زندگی میں رونما ہونے والے کسی بھی عمل سے متعلق صرف وہی توجیہہ درست اور لائق اعتبار ہے جو اس اصل الاصول پر مبنی ہو، ہر وہ عقیدہ، نظریہ، فلسفہ و فکر جو اس اصل اور حقیقی تناظر کو نظر انداز کرکے انسان کو پیش آنے والے حوادث کی توجیہات کرے وہ یقینا غلط ہوتی ہے۔  چنانچہ ہر وہ شے جسے انسان راحت یا مشکل سمجھتا ہے اصلا آزمائش ہے۔ ایسی راحت جو بندے میں سرکشی پیدا کرکے اسے اس کے رب سے دور کردے وہ حقیقتا عذاب ہے اور ایسی مشکل جو اس میں عاجزی پیدا کرکے اسے اس کے رب کے قریب کردے وہ اصلا نعمت ہے۔

##############################
https://www.facebook.com/zahid.mughal.5895/posts/2858425847584138
کوئی بھائی درج ذیل مقالے کا لنک تلاش کرکے بتا سکتے ہیں؟  Abdul Matin, “The Ghazalian and the Humian Critiques of Causality: a comparison,” in The Dacca University Studies, A. 29, 1978, pp. 29–434

##############################
https://www.facebook.com/zahid.mughal.5895/posts/2859707997455923
اگر کسی کا تصور خدا یہ ہے کہ وہ بس علت اولی (first mover) کی طرح ہے جو حرکت کا آغاز کرکے اس خودکار نظام سے باہر الگ تھلگ کہیں موجود ہے جو نہ مجھے جانتا ہے اور نہ سنتا ہے، نہ مجھ سے کچھ چاہتا ہے اور نہ میں اس کی چاھت جان سکتا ہوں، نہ وہ مجھے کسی اچھائی کا اجر دے سکتا ہے اور نہ برائی کی سزا، تو میری ذات سے غیر متعلق ایسے خدا کا ہونا اور نہ ہونا میرے لیے برابر ہیں، بلکہ اس کا ہونا مایوسی کے سواء کچھ نہیں کیونکہ وہ ہوکر بھی کچھ نہیں کرسکتا۔ خدا کے نبیوں نے انسان کا تعارف جس خدا سے کروایا وہ ایسا غیر متعلق، جاھل و لاغر نہیں جیسا کہ فلسفیوں نے سمجھا، اس کی شان "اجیب دعوۃ الداع اذا دعان" اور شہ رگ سے بھی قریب ہونا ہے۔

##############################
https://www.facebook.com/zahid.mughal.5895/posts/2859567307469992
شادی کرنے والی خواتین کے لئے نصیحت بیاہ کر جانے والی لڑکیوں و خواتین اکثر یہ شکوہ کرتی ہیں کہ ہم عورتوں کو اپنا گھر بار چھوڑ کر دوسروں کے گھر جانا پڑتا ہے، پھر سسرال کے مسائل جھیلنے پڑتے ہیں، مرد کیا جانیں کہ یہ کیسی بڑی قربانی ہے۔ یہ بات درست ہے کہ رخصتی کے بعد ایک لڑکی کو نئی جگہ پر ایڈجسٹ ہونے کے لئے اکثر و بیشتر بہت محنت کرنا پڑتی ہے، بالخصوص خاندانی سسٹم کے اندر اور لڑکے والوں کو شفقت کا مظاہرہ کرتے ہوئے اس کا لحاظ رکھنا چاہئے نیز اسے کچھ وقت دینا چاہئے۔  لیکن شادی شدہ خواتین اور وہ لڑکیاں جن کی شادی ابھی ہونا ہے انہیں یہ یاد دلانا چاہتا ہوں کہ یہ قربانی صرف عورت نہیں دیتی بلکہ آپ کی کفالت پر مامور مرد بھی دیتا ہے البتہ اس کا دائرہ گھر سے باہر کام کا مقام ہوتا ہے۔ چنانچہ جس طرح گھر میں سخت گیر و تیز زبان والی ساس ہوتی ہے تو کام کے مقام پر ایسے ہی سخت گیر  و تیز زبان والے باس ہوتے ہیں، اگر یہاں نند بھاوج کی سیاست ہوتی ہے تو آفس میں بھی کلیگس کی لیگ پلنگ اور سیاست ہوتی ہے، اگر یہاں محنت کے باوجود ڈانٹ پڑتی ہے تو آفس میں بھی ایسا ہوتا ہے، اگر یہاں من چاہے نہ چاہے کے باوجود گھر کا کام کرنا پڑتا ہے تو پیٹ پالنے کے واسطے باہر بھی ایسے ہی کام پر جانا پڑتا ہے۔ جب مرد ایک جگہ سے نوکری چھوڑ کر دوسری جگہ کام شروع کرتا ہے تو نئی جگہ پر خود کو منوانے کے لئے اسے بھی اسی طرح بہت سی محنت کرنا پڑتی ہے جو پرانی جگہ پر نہیں کرنا ہوتی، اسے بھی نئے لوگوں کے ساتھ ایڈجسٹ ہونے کے لئے بہت سے سمجھوتے کرنا پڑتے ہیں۔ جس طرح باس و کلیگز کا اچھا برا ہونا قسمت کا کھیل ہوتا ہے ایسے ہی اچھی بری ساس کا ہونا بھی قسمت ہی سے ہوتا ہے۔ الغرض جو قیامت صغری گھر کے اندر جاری ہوتی ہے وہ باھر کی دنیا میں قیامت کبری کی صورت جاری ہے۔  ایک بات یاد رکھئے کہ جب آپ زندگی کے کسی نئے موڑ کا آغاز کرتے ہیں تو اکثر و بیشتر ابتداء بہت سی محنت کرکے بھی تھوڑا سا اجر ملتا ہے اور یوں لگتا ہے کہ محنت رائیگاں گئی، لیکن کچھ عرصے بعد جب لوگوں کو آپ پر اعتماد ہوجاتا ہے اور وہ آپ کو اپنا سمجھنے لگتے ہیں تو پھر تھوڑی سی محنت کرکے بہت سا اجر ملنا شروع ہوجاتا ہے۔ لیکن یہ تب ہوتا ہے جب پہلے آپ نے وہ انوسٹمنٹ کی ہو جو اس بعد کے نفع کا باعث بن سکے۔ ابتدائی دور کی محنت پر کم اجر سے پریشان و نامید نہیں ہونا چاہئے، سفر جاری رکھنا چاہئے۔ شادی کے بعد ابتدائی دو سال کا وقت بہت اہم ہوتا ہے، جو لڑکی من مار کر یہاں محنت کرلے وہ بالعموم کامیاب ہوجاتی ہے۔

##############################
https://www.facebook.com/zahid.mughal.5895/posts/2860895564003833
فلسفہ و کلام کا فرق: غزالی فلسفی تھے یا متکلم؟  امام غزالی کے افکار پر گفتگو سے قبل مختصرا یہ سمجھنا ضروری  ہے کہ آیا امام صاحب فلسفی تھے یا متکلم؟ بہت سے محققین امام صاحب کو فلسفی شمار کرتے ہیں لیکن اس جواب کا انحصار اس امر پر ہے کہ فلسفے و کلام کی تعریف کیا متعین کی جاتی ہے۔ عام طور پر فلسفہ حقیقت سے بحث کرنے کو کہتے ہیں جو پانچ عمومی سوالات پر کی جانے والی عقلی ایکسرسائز  پر مشتمل ہے:  1) وجود کی حقیقت و ماہیت کیا ہے ، اسے آنٹالوجی (ontology) کہا جاتا ہے  2) حقیقتوں کی ترتیب کیا ہے ، اسے کونیات (cosmology) کہتے ہیں  3) انسان کے پاس حقیقت کو جاننے کا ذریعہ کیا ہے، اسے علمیات (epistemology) کہتے ہیں 4) حقیقتوں میں اچھائی و برائی کا اصول کیا ہے، اسے اخلاقیات (ethics) کہتے ہیں   5) حقیقتوں کو ترتیب دے کر نئی حقیقتیں معلوم کرنے کا صائب طریقہ کیا ہے ، اسے منطق (logic) کہتے ہیں  فلسفہ و کلام میں اکثر اوقات یوں فرق کیا جاتا ہے کہ ان سوالات سے متعلق جو عقلی ایکسرسائز مذھبی دعووں پر ایمان لانے کے بعد اس ایمان کی معقولیت اور اس کا دفاع کرنے والے  جواز تلاشنے کی خاطر کی جائے وہ کلامی عقلی ایکسرسائز  ہوتی ہے  جبکہ جو عقلی ایکسرسائز کسی شے پر ایمان لائےبغیر ان سوالات کے جواب کی کھوج میں کی جائے وہ فلسفیانہ عقلی ایکسرسائز ہوتی ہے۔ یہ تقسیم اگرچہ جزوی طور پر درست ہے لیکن نفس حقیقت کا درست بیان نہیں۔ اس میں بنیادی مسئلہ یہ ہے کہ یہ تقسیم اس بات کے امکان کو مفروضے کے طور پر فرض کئے ہوئے ہے گویا انسانی عقل پہلے سے موجود کسی جوہری  یعنی  substantive مقدمے کو درست مانے بغیر بھی عقلی ایکسرسائز کرنے  کی صلاحیت رکھتی ہے جو کہ علمی اعتبار سے ایک غلط مقدمہ ہے۔ نفس معاملہ یوں ہے کہ انسانی عقل کسی تناظر (perspective)  کے اندر ہی عقلی ایکسرسائز کرنے کی صلاحیت رکھتی ہے۔ تناظر سے مراد وہ مفروضات ہیں جو انسانی عقل کے لئے ناگزیر (binding) ہوتے ہیں  اور عقلی ایکسرسائز کے دوران انسانی عقل ان پر سوال یا تو اٹھا ہی نہیں سکتی اور یا بوجوہ (جس کی تفصیل کا یہ موقع نہیں) خود کو اس عمل سے روکتی ہے۔ اگر وہ ان پر سوالات اٹھا دے تو عقلی ایکسرسائز یا تو معطل ہوجاتی ہے اور یا پھر اس کی نوعیت تبدیل ہوجاتی ہے۔ ان substantive مقدمات کی حیثیت کمپیوٹر ھارڈ وئیر پر انسٹالڈ شدہ سوفٹ وئیر کی سی ہوتی ہے کہ جسے تبدیل کردینے سے ھارڈ وئیر سے حاصل ہوسکنے والے اعمال و نتائج کی نوعیت بدل جاتی ہے۔ کمپیوٹر کے ذریعے کی جانے والی ہر مشق اس پر انسٹالڈ سافٹ وئیر کی مرہون منت ہے۔ انسانی عقل کے پاس ان substantive مقدمات  کی دو بنیادیں ہیں: ایک وہ مقدمات جنہیں عقل بدیہیات ماننے پر مجبور ہے (امام غزالی انہیں "کلیات عقلیہ" کہتے ہیں) اور دوسرے وہ مقدمات جن کا منبع یا تو خدا کے انبیاء کی تعلیمات ہوتی ہیں، یا کوئی معاشرتی روایت اور یا خود انسانی خواہشات  جن کے منبع میں شیاطین کی طرف سے کی جانے والی وحی  بھی شامل ہوتی ہے۔ تعلیمات انبیاء کے ماسواء ان سب کو ہم "دیگر" ماخذ کہہ سکتے ہیں۔  پس اگر یہ مقدمہ واضح رہے تو نفس معاملہ کی نوعیت یہ ہے کہ کلام اس عقلی ایکسرسائز کا نام ہے جو خدا، رسول اور آخرت کے مقدمات  کو ناگزیر substantive مفروضات کے طور پر درست مان کر شروع کی جائے جبکہ فلسفہ وہ عقلی ایکسرسائز ہے جو دیگر ماخذات سے درست معلوم ہونے والے مقدمات کی بنیاد پر شروع کی جائے۔  یہ تقسیم اس اعتبار سے اہم ہے کیونکہ جب فلسفہ و کلام کو اس اعتبار سے تقسیم کیا جاتا ہے جو پہلے عرض کیا گیا تو اس سے یہ دھوکہ ذھن میں آتا ہے گویا فلسفی علمیاتی اعتبار سے کوئی بلند تر (زیادہ bold اور وسیع دائرے میں) عقلی ایکسرسائز کرتا ہے جبکہ متکلم کسی محدود دائرے میں۔ چنانچہ عقلی ایکسرسائز کے مابین یہ فرق دائروں کی وسعت زیادہ یا کم ہونے کا نہیں بلکہ دائروں کے مختلف ہونے کا ہے، جہاں ہر دائرہ اس بات کا دعوے دار ہے کہ وہ دوسرے پر ان معنی میں محیط ہے کہ اس کی توجیہہ اپنے اندر کرسکتا ہے۔ پس خالصتا انسانی سطح پر وضع شدہ علمیاتی اعتبار سے کلام اور فلسفے میں کوئی خاص فرق نہیں، ماسوائے اس سے کہ دونوں کے یہاں وجوھات ترجیح مختلف ہیں۔ متکلم البتہ اہل عقل ہوتا ہے، ان معنی میں کہ ہمارے نزدیک  عقل کا مطلب ہی خدا، رسول و آخرت کو درست  عقلی substantive  مقدمات کے طور پر قبول کرنا ہے۔  جو عقل انہیں قبول نہیں کرتی وہ یا تو شیطان کے زیر اثر اپنے نفس کی پچاری ہوتی ہے ("شیاطین لیوحون الی اولیائہم" نیز  "من اتخذ الھہہ ھواء") اور یا کسی روایت کی ("ماوجدنا علیہ اباؤنا")۔ پس امام غزالی متکلم تھے نہ کہ فلسفی۔

##############################
https://www.facebook.com/zahid.mughal.5895/posts/2860668004026589
امام غزالی (رح) اور سلسلہ اسباب کے مطالعے کی تیاری موقع کی مناسبت سے فیصلہ کیا گیا کہ سرکل کے دوست احباب کے ساتھ اس موضوع پر نشست کی جائے کہ امام غزالی نے تہافت الفلاسفہ میں علت و معلول پر جو بحث کی ہے اس کی نوعیت کیا ہے نیز اس سے کیا اسباق حاصل ہوتے ہیں۔ البتہ غزالی کی اس کتاب سے مناسبت پیدا کرنے کے لئے لازم ہوتا ہے کہ اس سے ماقبل مباحث کا مختصرا احاطہ کرلیا جائے تاکہ یہ معلوم ہوسکے کہ غزالی کب کس کا رد کررہے ہیں۔ تہافت میں امام صاحب بالعموم کسی معین مدمقابل کا تعین کئے بغیر ایک "مقام" (یعنی مدمقابل کی پوزیشن) متعین کرکے اس کا تجزیہ کرتے چلے جاتے ہیں، ایک ہی بحث میں کئی مقامات ہوتے ہیں اور ہر مقام کی بحث میں غزالی پیش بندی کے انداز میں خود ہی کچھ اشکالات اٹھا کر ان کا جواب دیتے چلے جاتے ہیں۔ بسا اوقات یہ اشکالات کسی معین شخص کے ممکنہ طور پر وارد ہونے والے اعتراضات ہوتے ہیں تو بسا اوقات وہ امام صاحب کی لی گئی جوابی پوزیشن کے منطقی مضمرات ہوتے ہیں۔ اسی طرح تہافت میں امام صاحب مدمقابل کی پوزیشن کا صرف اسی قدر جزو نقل کرتے ہیں جسے رد کرنا مقصود ہوتا ہے، فکر کا وہ پہلو جو ان کی نظر میں قابل گرفت نہیں ہوتا امام صاحب اسے بیان نہیں کرتے لیکن جواب دیتے ہوئے مخالف کے ایسے بیانات کو اپنی حمایت میں بطور دلیل استعمال کررہے ہوتے ہیں جس کے وہ بھی قائل ہوتے ہیں۔ نتیجتا ایسا قاری جو تہافت الفلاسفہ سے مطالعے کی ابتداء کرتا ہے  اس کے لئے یہ کتاب سمجھ پانا بہت مشکل ہوتا ہے۔ اسی مقصد کے پیش نظر امام صاحب نے مقاصد الفلاسفہ نامی ایک کتاب بھی تحریر فرمائی تھی جس میں وہ معروضی انداز میں تفصیل کے ساتھ یہ بتاتے ہیں کہ فلاسفہ کہنا کیا چاہتے ہیں۔ امام صاحب کے اس معروضی انداز کے پیش نظر بعض مفکرین اس غلط فممی کا شکار ہوئے کہ شاید غزالی پر کوئی ایسا دور گزرا تھا جب وہ ابن سینا کی فکر سے متاثر تھے اور یہ کتاب انہوں نے اس کی تعلیمات کی مثبت انداز میں تفصیل بیان کرکے تشہیر کے لئے لکھی۔ البتہ یہ رائے درست نہیں ہے کیونکہ اس بات کا کوئی سراغ موجود نہیں ہے کہ غزالی پر کوئی ایسا دور بھی گزرا تھا۔  چنانچہ اس کے پیش نظر یہ فیصلہ کیا گیا کہ کتاب کے متعلقہ مندرجات کے مطالعے سے قبل اسے پڑھنے کی مناسب و لازمی تیاری ہوجائے۔ اس ضمن میں کل ایک طویل مجلس کا انعقاد ہوا جس کے شرکاء میں ڈاکٹر مشتاق احمد، ڈاکٹر انور شاہ، ڈاکٹر عطاء اللہ وٹو اور ڈاکٹر عثمان صاحب شامل تھے (طویل اس لئے کیونکہ سب گھر بیٹھ کر تنگ آچکے تھے اور باہر رہنے کے لئے کوئی بہانہ درکار تھا، اور ہاں مجلس میں ڈاکٹر عطاء اللہ وٹو صاحب کی طرف سے پرتکلف ظہرانہ بھی پیش کیا گیا)۔ امام صاحب کی کتاب کے متعلقہ مندرجات کے مطالعے کے لئے تین سطحی حکمت عملی اختیار کرنے کا فیصلہ کیا گیا:  1) تہافت الفلاسفہ کے پس منظر کو سمجھنے کی کوشش کی جائے 2) علت و معلول سے متعلق اس کتاب کے سترھویں باب پر براہ راست ایک تشریحی کمنٹری کی جائے  3) سترھویں باب کی عربی عبارت کو کسی معتبر ترجمے کو سامنے رکھتے ہوئے پڑھا جائے تاکہ معلوم ہوسکے کہ جو کچھ ھم نے اور ترجمہ کرنے والے نے سمجھا کیا عبارت اس کی تصدیق کرتی ہے یا نہیں نیز عبارت کے اندر اس سے کس قدر مختلف (کم یا زیادہ) مفاہیم متعین کرنے کا امکان موجود ہے۔  کل کی طویل مجلس میں پہلے مقصد کو حاصل کرنے کی کوشش کی گئی جس کی ذمہ داری مجھے سونپی گئی تھی۔ ارادہ ہے کہ اس گفتگو کو ضبط تحریر میں لے آیا جائے۔

##############################
https://www.facebook.com/zahid.mughal.5895/posts/2861855750574481
فلاسفہ و اشاعرہ کے مابین نفس مسئلہ کی نوعیت (3) اشاعرہ کے اس جواب سے دو مسائل پیدا ہوتے ہیں:  اگر تخلیق کا عمل ہر لحظہ جاری ہے اور خدا جب چاہے اس میں مداخلت کرکے اسے تبدیل کرسکتا ہے تو کیا اشیاء کے مابین روابط معلوم کرکے ان سے فائدہ اٹھاسکنے کا امکان موجود ہے (آج کی زبان میں یوں کہہ لیں کہ "کیا نیچرل سائنس ممکن ہے")؟ اگر ہاں تو کس بنیاد پر؟ ا س سوال کا جواب ان شاء اللہ تہافت الفلاسفہ کے سترھویں باب میں دیکھیں گے۔  اگر خدا کا ارادہ ہر شے پر حاوی و جاری ہے تو انسان کے ارادے کی حقیقت کیا ہے؟ اگر انسان کا ارادہ خدا کے ارادے کی مرہون منت ہے تو انسان کس بنا پر اپنے اعمال کے لئے جوابدہ ہے؟ یہ مسئلہ تقدیر کا سوال ہے۔ چونکہ اس تحریر کا موضوع مسئلہ تقدیر نہیں لہذا یہاں اس سے بحث نہ کی جائے گی۔ اگرچہ اشاعرہ (اور ماتریدیہ) نے اس کے لئے کچھ توجیہات اختیار کی ہیں لیکن سچ یہ ہے کہ اس گتھی کو کوئی پوری طرح سلجھا نہیں سکا (اور سلجھا سکتا بھی نہیں کیونکہ اسے مکمل طور پر حل کرنے کے لئے جو علمی وسائل درکار ہیں وہ انسان کے پاس موجود نہیں)۔  یہاں یہ اہم بات نوٹ کرلینی چاہئے کہ فلاسفہ نے انسان کے ارادے کو ثابت کرنے کے لئے خدا کے ارادے کو محدود و معطل کرنا لازم سمجھا، اس کے برعکس اشاعرہ خدا کے ارادے کی مکمل عمل داری کے قائل ہیں اور ان کے خیال میں پازیٹو لاء اور انسان کے ارادے کو ثابت کرنے کے لئے خدا کے ارادے میں حد بندی کرنا  خدا کی شان کے خلاف ہے چاہے اس کے لئے انسان کے ارادے کی قربانی ہی کیوں نہ دینی پڑے (اشاعرہ میں انسان پر "مکمل جبر" کی رائے رائے رکھنے والے بھی موجود رہے ہیں)۔

##############################
https://www.facebook.com/zahid.mughal.5895/posts/2861801207246602
فلاسفہ و اشاعرہ کے مابین نفس مسئلہ کی نوعیت (2) اشاعرہ کا جواب:  اشاعرہ کا کہنا یہ ہے کہ اشیاء کے مابین دکھائی دینے والا ربط ان کی ذاتی تاثیرات کی بنا پر نہیں بلکہ خدا کے ارادے کی بنا پر وقوع پزیر ہوتا ہے۔  کسی شے میں کوئی ایسی صلاحیت و خصوصیت نہیں جو اسے کسی دوسرے وجود کے ساتھ متعلق کردے، ہر شے اپنےوجود اور صلاحیت کی ظہور پزیری کےلئے خدا کے اذن اور تخلیق کی محتاج ہے۔ خدا اپنے تخلیقی عمل کےلئے اپنے ارادے سے ماوراء کسی "قانون فطرت" کا محتاج نہیں کیونکہ جسے قانون فطرت سمجھا جارہا ہے وہ ہر آن اس کی تخلیق کا محتاج ہے۔ ہر شے کے وجود کو دو  سطحو ں پر تقسیم کرکے سمجھا جاسکتا ہے: ایک جوہر (atom) اور دوسرا اسے لاحق ہونے والی خصوصیات  یعنی عوارض (اشیاء کی حقیقت سمجھنے کا یہ زاویہ نگاہ  ارسطو وغیرہ کی فکر پر مبنی ہے)۔ جوہرسے مراد کسی بھی شے کی وہ بنیادی و ناقابل تقسیم حقیقت  ہے جس کے بغیر اس کا تصور ناممکن ہو، کائنات کی ہر شے ایسے ہی بنیادی، ناقابل تقسیم و لازمی "اجزاء" کا مجموعہ ہے۔ جوہر اپنی اصل میں ان تمام خصوصیات (یا عوارض) سے الگ ہے، جس کا نہ کوئی رنگ ہے اور نہ ہی ماہیت۔ اس جوہر کو لاحق ہوسکنے والی خصوصیات (مثلا لمبائی، موٹائی، رنگ، کسی خاص دھات کا ہونا وغیرہ) متنوع ہیں۔ جوہر اپنے ظہور (نہ کہ وجود) کے لئے عوارض لاحق ہونے کا محتاج ہے۔  لیکن جوہر کو کسی عرض کا لاحق ہوجانا یہ نہ تو جوہر کی کسی ذاتی خصوصیت کی بنا پر ہے اور نہ ہی عرض کی، اسی طرح جوہر و عوارض کے مجموعے سے وجود پزیر ہونے والے کسی ایک وجود کا کسی دوسرے وجود سے متعلق ہوجانا بھی ان کی کسی ذاتی صفات کی بنا پر نہیں ہوتا، یہ تمام عمل ہر ساعت خدا کی تخلیق کا محتاج ہے۔ اس کائنات میں موجود ہر شے کی بقاء کے لئے لازم ہے کہ وہ وقت کی ایک ساعت کے بعد دوسری ساعت میں اپنا وجود برقرار رکھ سکے۔ لیکن وقت کی کسی ایک ساعت میں حاضر وجود کی وقت کی دوسری ساعت میں منتقلی خود اس شے کی اپنی تاثیر یا صلاحیت کی بنا پر ممکن نہیں ہوپاتی بلکہ وقت کی ہر ساعت میں جاری خدا کے تخلیقی عمل کے سبب ہوتی ہے۔ دوسرے لفظوں میں اس کائنات کی ہر شے کی بقا کا راز یہ ہے کہ خدا ہر آن و ہر لحظہ اسے وجود کا شرف بخشتا ہے، اگر خدا ہر آن یہ وجود بخشنا بند کردے تو کائنات کا ایک لمحے سے دوسرے لمحے میں منتقل ہونا ناممکن ہوجائے۔ گویا بقا دراصل مسلسل تخلیق کا اظہار ہے، خدا ہر لمحے ہر شے  کو از سر نو وجود بخش کر کائنات کو تخلیق کرنے میں مصروف ہے ۔ فلسفے کی زبان میں اشاعرہ کی اس پوزیشن کو occasionalism (حاضر و موجود میں مسلسل تخلیقی عمل کا اجراء) کہتے ہیں۔   جب ہر ایک وجود کا بقا ہی خدا کی تخلیق کا محتاج ہے تو ایک وجود کا کسی دوسرے پر ازخود اثر انداز ہوکر اس کا سبب بن جانے کا خیال بھی محض ایک وہم ہے۔ اشیاء کے مابین دکھائی دینے والا ربط (یعنی ایک کے بعد دوسرے کا وقوع پزیر ہونا، مثلا آگ کے ساتھ اتصال پر روئی کا جل جانا) دونوں میں سے کسی کی ذاتی صفات کی بنا پر نہیں ہوتا بلکہ خدا کے اذن سے ہوتا ہے کہ وہ مسلسل ایک کے بعد دوسرے عمل کو جاری کرتا رہتا ہے۔ بیرونی دنیا سے متعلق جسے سبب (cause)کہا جاتا ہے اس کا کوئی حقیقی وجود نہیں اور نہ ہی یہ کبھی مشاہدے میں آتا ہے۔ ہم صرف ایک کے بعد دوسرے عمل (یعنی دو متصل اعمال) کا مشاہدہ کرتے ہیں نہ کہ ان کے مجموعے و ربط کا۔ سبب دراصل شے کی ذاتی تاثیر و استعداد نہیں بلکہ خدا کا حکم ہے اور خدا جب چاہے اپنے ارادے سے تخلیق کی یہ ترتیب بدل کر وہ کردکھائی جسے ہم معجزہ کہتے ہیں۔  چونکہ خدا کے اذن کے بغیر کسی شے میں تاثیر و خصوصیت  کا امکان نہیں لہذا خدا کا اذن جاری ہوئے بنا کسی شے میں اخلاقی قدر (حسن و قبح جیسی خصوصیات) کے وجود کا بھی امکان نہیں۔ جس طرح خدا اپنی تخلیق کے لئے کسی پازیٹو لاء کا پابند نہیں اسی طرح وہ کسی نارمیٹو لاء کا بھی پابند نہیں۔ چیزوں کا اچھا و برا ہونا، یہ خدا کے حکم کی مرہون منت ہے اور یہی جوابدہی کی بنیاد ہے۔ اگر خدا کا حکم مختلف ہوتا تو جسے ابھی اچھا کہتے ہیں وہ عین برا ہوتا۔ برخلاف دیگر مخلوقات، انسان پر خدا کے طے کردہ نارمیٹو  لاء کی تکلیف (پابندی کی ذمہ داری عائد) ہے۔ اس نارمیٹو لاء کو جاننے کا ذریعہ خدا کی جانب سے انبیاء پر جاری ہونے والی وحی ہے جسے بغیر نبی جان سکنا ناممکن ہے، نبی کی ضرورت اضافی نہیں بنیادی ہے۔ چونکہ خدا ہر آن تخلیق کے عمل سے متعلق ہے لہذا وہ اس کائنات میں موجود ہر فرد اور اس کے اعمال سے واقف ہے اور بظاہر ختم ہوجانے والے وجود کو پھر سے زندہ کرکے حساب لینے پر بھی قادر ہے۔ (جاری)

##############################
https://www.facebook.com/zahid.mughal.5895/posts/2863202263773163
کیا پولیس اور رینجرز والوں کو قانونا یہ اختیار دیا گیا ہے کہ وہ لوگوں کو سزا دینے کے لئے سڑکوں پر مرغا بنائیں؟ کیا انہیں سزا کی نوعیت کا تعین کرنے اور اسے جاری کرنے دونوں اختیارات دے دئیے گئے ہیں؟ اگر نہیں تو سرعام لوگوں کو مرغا بنانا اور پھر اس کی ویڈیو بنانا، یہ کہاں کا تک ہے؟ کیا یہ کھلم کھلا بدمعاشی اور قانون شکنی نہیں؟ کوئی ہے جو اس پر قانونی ایکشن لے؟

##############################
https://www.facebook.com/zahid.mughal.5895/posts/2864073713686018
کورونا کے بہانے تبلیغ والوں پر ناجائز اعتراضات تبلیغی جماعت والوں کی جماعتی تشکیلوں کو لے کر عجب طوفان برپا ہے گویا ان سے قوم کو خطرہ لاحق ہوگیا ہے۔ بات کرنے سے قبل کم از کم تبلیغ والوں کا نظام کار تو سمجھ لیا جائے۔ ان کے یہاں جماعت کی تشکیل کا عمل پورا سال جاری رہتا ہے، کچھ سہ روزہ کے لئے نکلتی ہیں تو کچھ چلے کے لئے اور کچھ سال کے لئے بھی اور اس نظام کے تحت ہمہ وقت سینکڑوں نہیں ہزاروں لوگ پورے ملک میں پھیلے ہوتے ہیں۔ اب جو لوگ لمبی تشکیل پر نکلے ہوئے تھے ان سے یہ امید رکھنا کہ وہ فٹا فٹا گھروں کو لوٹ کر چلے جائیں، یہ ممکن نہیں۔ اور انہی سے یہ امید رکھنا کہ وہ فوری طور پر، بلکہ سب سے پہلے، اپنے اس سارے کام کو بند کردیتے یہ دراصل اس کام کی ناقدری کی بنا پر ہے۔  حافظے پر ذرا سا زور دیجئے کہ 8 مارچ کو آپ کے ملک میں سڑکوں پر "میرا جسم میری مرضی" کا شور شرابا چل رہا تھا، 11 مارچ تک تماشائیوں سے کھچا کھچ بھرے ہوئے میدانوں میں پی ایس ایل کے میچز چل رہے تھے، ریاست 23 مارچ کی تیاریوں میں مصروف تھی جس کے لئے 11 مارچ کو ایف سولہ طیارہ بھی تباہ کروا بیٹھتی ہے، 16 مارچ تک سکول، کالج و جامعات سب سپاٹ کھلے ہوئے تھے، 20 مارچ تک بیرون اور اندرون ملک لوگ آجارہے تھے، بازاروں کی رونقیں جوں کی توں برقرار تھیں اور لاک ڈاؤن کرنا ہے یا نہیں حکومت اس مخمصے کا شکار تھی (اور ذرا سی آنکھیں کھول کر باہر کا چکر لگا آئیے اور دیکھئے کہ ہر شہر، بالخصوص چھوٹے شہروں، میں آج بھی کیا سماں ہے)، تو کیا خیال ہے کہ تبلیغ والے ہی اپنا سارا نظام فٹا فٹ گول کرکے گھروں کو دوڑ نکل کھڑے ہوتے؟ جب سب کچھ نارمل چل رہا تھا تو وہ بھی چل رہے تھے، اس میں حیرانی کی کیا بات ہے؟ اور جب لاک ڈاؤن کا فیصلہ کرلیا گیا تو بھلا کیسے ممکن تھا کہ طویل تشکیل پر نکلی ہوئی جماعتیں پبلک ٹرانسپورٹ کے بغیر گھروں کو لوٹ جاتیں؟ جو ان کے لئے فوری طور پر ممکن تھا وہ انہوں نے کیا، یعنی رائیونڈ کے اجتماع کو ختم کردیا۔ جس طرح اس قوم کی عوام میں ہر ذھنی سطح کا بندہ ہے تبلیغ والوں میں بھی یہی حال ہے، یہ اسی عوام ہی سے نکلے ہوئے لوگ ہوتے ہیں۔ تو جیسے ہر ذھنی سطح کا شخص اپنے انداز میں فیصلے کررہا تھا یہ سب بھی کررہے تھے۔  یہ تم ڈاکٹروں کو اس قوم کا ھیرو بنا کر پیش کررہے ہو، ہم بھی مانتے ہیں کہ وہ ایک اہم کام میں مصروف ہیں۔ لیکن کیا تم نے کبھی دین کے لئے محنت، دعوت اور تبلیغ کے کام کی اہمیت کو پہچاننے کی کوشش کی؟ تم یہ تو معلوم کرتے ہو کہ ڈاکٹر کی کاوش سے کتنے لوگ کرونا سے صحت یاب ہوگئے لیکن کیا کبھی یہ تحقیق کرنے کی کوشش کی کہ ان بسترہ نشینوں کے سبب اللہ نے کتنے گنہگاروں کے دلوں کو پھیر دیا؟ اور یہ جو ڈاکٹر ہے، اسے اضافی کام کے لئے اضافی پیسے دئیے جانے کا اعلان بھی ہے اور قوم کا ھیرو بھی بنادیا گیا ہے، یہ بسترہ نشین تو کسی سے کچھ نہیں مانگ رہا، نہ حکومت سے اور نہ ہی تم سے بس لگا ہوا ہے اس اہم کام میں جو تم نے اور ریاست نے بھلا دیا۔ اگر تم اس کے کام کی قدر کو پہچانتے تو مختلف علاقوں میں پھنسے ان لوگوں کا مذاق نہ اڑاتے، امت کے اس ھیرو کو سر آنکھ پر بٹھاتے۔

##############################
https://web.facebook.com/zahid.mughal.5895/posts/2869706496456073
جدید علمیت بالخصوص سائنس سے مرعوب اذھان جب اسلامی تاریخ کی طرف متوجہ ہوتے ہیں تو انہیں اسلامی تاریخ میں کسی ایسے مجرم کی تلاش ہوتی ہے جس کے سر مسلمانوں میں سائنس عروج نہ پاسکنے کا الزام دھرا جاسکے۔ اس کے لئے انہیں بالعموم تین قسم کے گروہ نظر آتے ہیں:  - نصوص کی ظاہری تعبیر پر اصرار کرنے والے اہل ظواہر ۔۔۔۔ اس کی کاٹ عموما محدثین کے خلاف ہوتی ہے  - اشاعرہ کا عقلی نظام فکر جو ان کے خیال میں "عقل کش" تھا  - صوفیاء کا طرز فکر جو دنیا کے بجائے آخرت کی طرف دل لگانے پر زور دیتا ہے  چنانچہ ایسے لوگوں کی نطر میں مسلمانوں کی "سائنسی زبوں حالی" کے سب سے بڑے مجرم امام غزالی ہوتے ہیں کیونکہ ان کا جرم دوھرا تھا: یعنی اشاعرہ کی "عقل کش" اور صوفیاء کی "راھبانہ" تعلیمات کا مجموعہ بنا کر امت میں عام کردینا۔  ایسے مفکرین کی فکر کا تھوڑا سا جائزہ لیں تو معلوم ہوگا کہ ان کی اکثریت معتزلہ کو بھی اوون نہیں کررہی ہوتی کیونکہ ان کے خیال میں وہ "بہت دور" جا نکلے تھے ("دور" اور "قریب"  کا یہ تصور بالعموم ان کی پسند پر مبنی ہوتا ہے نہ کہ کسی اصول پر)، البتہ ماتریدیہ کی یہ ستائش فرماتے ہیں۔ لیکن ہم کہتے ہیں کہ اگر اشاعرہ پر یہ الزام لگانے والی سکالر شپ درست ہے کہ ان کی وجہ سے مسلمانوں میں سائنس نہیں پھیل سکی تو پھر ماتریدیہ پر یہ الزام لگانا بھی اتنا ہی درست ہونا چاہئے کہ ان کی وجہ سے جدید دنیا کے مسلمانوں میں الحاد پھیل رہا ہے۔

##############################
https://web.facebook.com/zahid.mughal.5895/posts/2869613516465371
سوال 1: جس شخص تک نبی کی کوئی بات نہیں پہنچی اگر وہ کسی کو قتل کرتا ہے، کسی کا مال لوٹ لیتا ہے، جھوٹ بولتا ہے وغیرہ وغیرہ تو وہ عند اللہ جوابدہ ہوگا؟ کیا انسانی نفس و مال کی حرمت نیز سچ بولنے وغیرہ کی تکلیف بغیر وحی بھی لاگو ہوتی ہے؟ سوال 2: جس شخص تک نبی کی کوئی بات نہیں پہنچی کیا اس پر توحید کے اقرار کی تکلیف لاگو ہوتی ہے؟

##############################
https://web.facebook.com/zahid.mughal.5895/posts/2872928196133903
ایک دوست نے سوال کیا ہے کہ ملحد کے ساتھ مسئلہ تقدیر پر کیسے بحث کی جائے۔  یہ کہہ کر کہ ہمیں اس کی کلی حقیقت کا ادراک نہیں کیونکہ اس کے لئے جو علمی وسائل و ذرائع درکار ہیں وہ انسان کے پاس میسر نہیں۔ اس کی مکمل حقیقت کا نہ تو ھمیں علم ہے اور نہ ہی خدا نے انسان کو اس کی حقیقت جاننے کا مکلف بنایا ہے، جس قدر کہا گیا ہے اسی قدر مان لینا کافی ہے کہ انسان کے پاس ارادہ بھی ہے نیز اس کی تقدیر بھی ہے، ان کے مابین ربط کیا ہے ہمیں نہیں معلوم ہوسکتا۔ چنانچہ ملحد کے ساتھ اس موضوع پر بحث کرتے ہوئے اس معاملے کی حقیقت واضح نہیں کی جائے گی بلکہ یہ واضح کیا جائے گا کہ انسان اسے کیونکر نہیں جان سکتا اور اس کے بہت سے دلائل دئیے جاسکتے ہیں

##############################
https://web.facebook.com/zahid.mughal.5895/posts/2872838832809506
مسئلہ جبر و قدر اور تین کلامی سکولز ہمارے یہاں مدارس میں عام طور پر ماتریدی کلامی روایت کی کتب کو پڑھایا جاتا ہے جن میں مسائل کے دلائل ماتریدی تناظر کے ساتھ مذکور ہوتے ہیں۔ اس بنا پر ہمارے یہاں کی کلامی سکالرشپ میں اشاعرہ کی پوزیشن کو ہلکا سمجھ کر اس پر تنقید کرنا آسان سمجھا جاتا ہے، حالانکہ معاملہ اتنا سادہ نہیں ہے کیونکہ اشاعرہ کی پوزیشن کے متبادل تصورات نئی قسم کی مشکلات پر مبنی ہوتے ہیں۔ مثال کے طور پر جبر و قدر کے مسئلے کو لے لیجئے جہاں یہ سوال زیر بحث آتا ہے کہ خدا اور انسان کے ارادے مابین کیسی نسبت ہے:  - معتزلہ کا خیال ہے کہ انسان کا ارادہ خدا کی طرف سے اسے عطا شدہ عمل کرنے کی مستقل صلاحیت و قدرت کا نام ہے۔ انسان کا ارادہ آزاد ہونے کا معنی یہ ہے کہ خود اس کے ارادے کے سواء کوئی بیرونی شے (بشمول خدا کا ارادہ) اسے الف کے بجائے ب کرنے پر پابند نہ کرسکے۔ چنانچہ ان کے نزدیک خدا یہ تو جانتا ہے کہ زید کے پاس ارادہ ہے، یہ بھی جانتا ہے کہ زید اپنے اس ارادے کے ساتھ الف اور ب (ج وغیرہ وغیرہ) کیا کیا کرسکتا ہے لیکن نہ وہ زید کے برے اعمال کا خالق ہے اور نہ ہی یہ جانتا ہے کہ زید الف اور ب میں سے کیا کرنے والا ہے، کیونکہ اگر اسے یہ معلوم ہے اور خدا کا علم واجب ہے تو انسان کا ارادہ محض نمائش ہے۔ اس نظرئیے کی رو سے گویا معاملہ یہ ہے کہ انسانی ارادے و انتخاب کے معاملے میں خدا انسان کو یہ صلاحیت عطا کرکے اپنے ھاتھ جھاڑ کر ایک طرف ہوچکا  - اس کے برعکس اشاعرہ اس کئائنات پر خدا کے ارادے کی مکمل فوقیت کے قائل ہیں۔ مسئلہ جبروقدر میں انہوں نے نظریہ کسب پیش کیا جس کی رو سے خدا انسان کے ارادے اور اس کے تمام ممکنہ اعمال سب کو مسلسل ہر لمحے تخلیق بخشتا ہے۔ کسب کا معنی یہ ہے کہ خدا انسان کے اندر کسی خاص وقت میں کسی خاص ارادے کو تخلیق کرتا ہے اور ساتھ ہی اس ارادے کے ساتھ کئے جانے والے عمل کو بھی تخلیق کرتا ہے اور انسان اس لمحاتی طور پر (momentarily) تخلیق شدہ ارادے سے اس مخصوص عمل کا کسب کرتا ہے۔ ان کے خیال میں یہ تینوں اعمال (ارادے کی تخلیق، مخصوص عمل کی تخلیق اور انسان کا ارادے سے اس مخصوص عمل کا کسب کرنا) اس طرح بیک وقت (concurrently) ہورہے ہوتے ہیں کہ ان کے نتیجے میں انسان پر لاگو ہونے والی اعمال کی ذمہ داری کو بیان کرنا ممکن نہیں  -  ماتریدیہ کے خیال میں اشاعرہ کا تصور کسب جبر کا دوسرا نام ہے کیونکہ یہاں بندہ عملا کچھ بھی نہیں کرتا اور اس کی طرف کسب کی یہ نسبت گویا "ناحق ہم مجبوروں پر یہ تہمت ہے مختاری کی" کے مصداق محض ایک نمائشی چیز ہے۔ ان کے خیال میں معاملہ یہ ہے کہ خدا نے انسان میں عمل کرنے کی قدرت پیدا کررکھی ہے، اس قدرت سے انسان جو اعمال کرسکتا ہے ان سب کا خالق بھی اللہ تعالی ہی ہے البتہ انسان اپنے آزاد و تخلیق شدہ ارادے سے ان تخلیق شدہ اعمال کا کسب کرتا ہے۔ اشاعرہ کا کہنا یہ ہے کہ لمحاتی طور پر پیدا شدہ صلاحیت سے انسان اسی عمل کا کسب کرسکتا ہے جو اس لمحے اس ارادے کے لئے پیدا کیا گیا، اس ارادے سے انسان کسی دوسرے عمل کا ارتکاب نہیں کرسکتا۔ اس کے برعکس ماتریدیہ کا کہنا ہے کہ اس ارادے سے انسان الف اور ب میں سے جس مرضی کا انتخاب چاہے کرسکتا ہے۔ ان کے نظریہ کسب میں یہ سب کچھ لمحاتی طور پر نہیں ہوتا۔  اس موقع پر اشاعرہ سوال اٹھاتے ہیں کہ ارادے کی اس صلاحیت سے کیا انسان کچھ ایسا چاہ اور کرسکتا ہے جو خدا نے نہ چاہا ہو؟ یعنی کیا یہ ممکن ہے کہ خدا نے تو یہ چاہا کہ زید الف کا انتخاب کرے لیکن زید ب کا انتخاب کرلے؟ نیز زید اس ارادے کے ساتھ کیا کرنے والا ہے، کیا خدا کو  یہ ازل سے معلوم تھا یا نہیں نیز کیا خدا کا علم واجب (لازما ہوکر رہنے والا) ہے یا نہیں؟ ان سوالوں کا ماتریدیہ کے پاس اسی طرح کوئی تسلی بخش جواب نہیں جیسے اشاعرہ کے پاس ماتریدیہ کے اس سوال کا کوئی جواب نہیں کہ انسان کے کسب کی حیثیت کیا ہے۔ معتزلہ ان کے جواب میں صاف صاف کہتے ہیں کہ ہاں بندہ الف کے بجائے ب کا انتخاب کرسکتا ہے کیونکہ خدا کو یہ جزوی باتیں معلوم نہیں کہ بندہ اپنے ارادے سے کیا کرے گا۔ لیکن ماتریدیہ یہ نہیں مانتے۔ اگر وہ یہ سب نہیں مانتے تو پھر ان کے اور اشاعرہ کے نظریہ کسب میں عملا فرق کیا رہ گیا؟ اور اگر وہ یہ سب مانتے ہیں تو پھر ان کے نظریہ کسب اور معتزلہ کے نظریہ خلق میں کیا فرق رہ گیا؟ چنانچہ جس طرح ماتریدیہ کی اشاعرہ پر یہ تنقید ہے کہ انہوں نے جبریہ کے تصور جبر کا نام کسب رکھ لیا ہے، اسی طرح اشاعرہ کی ماتریدیہ پر یہ تنقید ہے کہ انہوں نے معتزلہ کے نظریہ خلق کا نام کسب رکھ لیا ہے اور بس۔

##############################
https://www.facebook.com/zahid.mughal.5895/posts/3032747603485294
چینی کے بحران کے بعد آٹے کا اور اب پٹرول کا۔ جب ایک بار طاقت ور گروہوں کو پتہ چل جائے کہ حکمران کمزور پسلی کے ہیں تو یکے بعد دیگرے ایسا ہی ہوتا چلا جاتا ہے۔ اور چینی کے بحران پر حکومت بدترین کرپشن سے کام لے رہی ہے، ہر شام میڈیا پر بیٹھ کر ڈرامہ کیا جاتا ہے کہ تحقیقات ہونگی لیکن دوسری طرف چینی کی قیمت ہے کہ بڑھتی جارہی ہے۔ چینی کی قیمت کو بلند سطح پر برقرار رکھ کر تم ان لوگوں کو ہر روز کروڑوں روپے کا فائدہ پہنچا رہے ہو جن کے خلاف تحقیقات کا جھانسہ دے رہے ہو، کل کلاں کو اگر کوئی تحقیقات ہوبھی گئی اور کسی پر جرم ثابت ہو بھی گیا تو کیا ہوگا؟ چند کروڑ یا ارب کا جرمانہ اور بس، یہ جرمانہ تو ان لوگوں کی حالیہ چند روز کی آمدنی ہے بھائی، لہذا کسی اور کو بیوقوف بناؤ۔ تم کسی کے خلاف تحقیقات نہیں کرو گے کیونکہ تمہارا مقصد کسی کو پکڑنا نہیں بلکہ بچانا ہے اور اس کے لئے اس مجرب حربے کو آزمارہے ہو کہ ایک جرم میں حال اور ماضی کے سب ملزموں کو گھسیٹ لاؤ تاکہ سب اپنے آپ کو بچانے لگیں، یوں تمہارا من پسند بندہ بھی بچ جائے۔ یہ کھیل بھی پرانا ہے اور اسے کھیلنے والے کھلاڑی بھی۔  خدارا تحقیقات کا ڈرامہ بند کرو اور چینی سستی کرو۔

##############################
https://www.facebook.com/zahid.mughal.5895/posts/3031296193630435
ایک بھائی نے پوچھا ہے کہ کیا امام غزالی آخری عمر میں اہل حدیث ہوگئے تھے؟ کسی نے انہیں اس کی دلیل یہ پیش کی ہے کہ امام غزالی آخری عمر میں بخاری شریف پڑھا کرتے تھے۔   تبصرہ معلوم نہیں کہ کہنے والے کے نزدیک "اہل حدیث" ہوجانے سے کیا مراد ہے، اگر مراد "حنبلی مذھب" اختیار کرلینا ہے تو یہ بات کم از کم امام غزالی کی کسی کتاب سے ثابت نہیں کی جاسکتی، تاریخی شواہد کے مطابق ان کی آخری کتاب "الجام العوام عن العلم الکلام" تھی اور اس کتاب کو پڑھ کر ایسا کوئی تاثر قائم کرنا مشکل ہے بلکہ اس کتاب میں اس کے برعکس شواہد موجود ہیں۔ باقی مجھے تو یہ استدلال ہی عجیب سا لگ رہا ہے کہ آخری عمر میں بخاری پڑھا کرتے تھے! کیا مطلب پہلے انہوں نے کبھی بخاری شریف نہیں پڑھی تھی؟ خیر، جب بعض محققین یہ پوچھتے ہوں کہ "آخر غزالی سب گروہوں کے پاس گئے تو قرآن کے پاس کیوں نہیں گئے؟" تو غزالی کو بخاری سے انجان ثابت کرنے میں بھلا کیا حیرانی۔ دوسری بات یہ کہ مان لیا انہیں پہلے بخاری نہیں آتی تھی اور آخری عمر میں اسے پڑھا کرتے تھے، لیکن کیا بخاری پڑھنے سے بندہ اہل حدیث ہوجاتا ہے؟ تقریبا ہر بریلوی اور دیوبندی مدرسے میں ہر سال ختم بخاری ہوتا ہے لیکن ان میں سے کوئی بھی اہل حدیث نہیں ہوتا اور نہ ہی حنبلی۔ تیسری بات یہ کہ ذرا ایک لمحے کے لئے اس استدلال کو درست مان کردیکھئے کہ آخر اس کے سواء اس کا مطلب کیا ہے کہ غزالی نے عمر بھر جو لکھا وہ غلط تھا، کیونکہ "آخر میں" وہ اس کے برعکس خیالات پر فوت ہوئے! گویا نتیجہ یہ کہ ان سے استفادہ نہیں کرنا چاہیے، اور کم از کم مشکوک تو ضرور سمجھنا چاہئے۔ علمی دنیا میں ایسے دعووں کی کوئی خاص اہمیت نہیں۔ چوتھی بات یہ کہ آخر ہم یہ کیوں چاہتے ہیں کہ ایک بڑا شخص جب تک ہمارے پسندیدہ مسلک کے ڈبے میں بند نہیں ہوگا ہم اسے قبول نہیں کریں گے؟ چلیں مان لیا کہ آپ کے نزدیک اشعری روایت پسندیدہ نہیں، آپ حنبلی روایت کو اچھا سمجھتے ہیں، لیکن اس سے یہ کیوں کر لازم آیا کہ غزالی اور اس کی بات تب معتبر ہوگی جب وہ حنبلی ہوجائے؟ یقین مانیے کہ ہر مسلک والے کے لئے غزالی کے یہاں سے سیکھنے کے لئے بے پناہ سامان میسر ہے۔

##############################
https://www.facebook.com/zahid.mughal.5895/posts/3064512560308798
- حفظ کی کلاس کے لئے فجر کے وقت مسجد جانا ہوتا تو اکثر گلی کے کونے پر کتے ہوتے تھے جن کے ڈر سے میں مسجد نہیں جایا کرتا تھا، والدہ ماجدہ ساتھ لے جایا کرتیں  - میرے پاس رہنے کے لئے اسلام آباد آیا کرتیں، میں جب بھی نماز کے لئے سستی کرتا تو خفا ہوکر ایک ہی بات کہا کرتی تھیں: "میں اب تیرے پاس رہنے نہیں آؤں گی، تو نماز میں سستی کرتا ہے" - آخر وقت تک یہ فکر لاحق تھی کہ بیٹا اپنا گھر بنا لو، کرائے کے گھر کا اعتبار نہیں  - مرض انتقال کا شکار ہوئیں تو والد صاحب کو کہا "زاہد کو بلا لو"۔ انہیں شاید خبر ہو گئی تھی کہ اب ٹھیک نہیں ہونگی  - آخری چند دنوں میں سخت تکلیف کا شکار رہیں لیکن مجھ سے محبت کے عالم میں اپنی تکلیف کے بجائے یہ غم تھا کہ "بیٹا تم اتنی دور سے میری تکلیف دیکھنے کے لئے کیوں آگئے!"  کیا کیا یاد کروں، گھر بے رونق ہوگیا ہے۔ اب سمجھ آرہا ہے کہ گھر تو ماں سے ہوتا ہے۔ اب ایسا کوئی نہیں رہا جو چپکے سے میری کامیابی اور صحت کے لئے دعا کرتا ہو!

##############################
https://www.facebook.com/zahid.mughal.5895/posts/3061857483907639
والدہ  ماجدہ کا انتقال ہوگیا ہے  ۔۔۔ فی  مقعد صدق عند ملیک مقتدر سفر آخرت میں ان کی آسانی کے لئے دعا کی طلب ہے۔ ان کے ایصال ثواب کے لئے کچھ ایسا لکھنے  کا ارادہ کیا ہے جس سے عوام الناس کو فائدہ پہنچے،  لہذا موقع محل کے لحاظ سے کورونا سے متعلق صورت حال سے  آگاہی فراہم کرنے کے لئے تحریر لکھنے کا فیصلہ کیا ہے۔ممکن ہو تو اسے زیادہ سے زیادہ عام کیجئے تاکہ زیادہ سے زیادہ لوگ اس سے مستفیذ ہوسکیں اور والدہ ماجدہ کے لئے زیادہ سے زیادہ ایصال ثواب کا بندوبست ہوسکے۔ یہ تمام تجاویز ذاتی تجربات و مشاہدات پر مبنی ہیں۔  • ملک میں کرونا کیسز میں دن بدن اضافہ ہورہا ہے جس کے سبب سرکاری و نجی ہر قسم کے ہسپتالوں میں بے پناہ رش ہے۔ اگر خدانخواستہ کسی کو ھسپتال کی ضرورت پڑتی ہے تو اسے جان رکھنا چاہئے کہ اس وقت ہسپتال میں مریض کے لئے بیڈ کا حصول  کسی آفت سے کم نہیں، ایجنٹوں کو پیسے کھلا کر یا کوئی واقفیت چلا کر ہی بات بن پاتی ہے۔ ہر وہ شے جس کا تعلق کرونا سے ہے، چاہے وہ کوئی دو اہو یا انجکشن، آکسیجن گیس اور اس کا سیلنڈر ہو یا جسم میں آکسیجن چیک کرنے کا آلہ (جسے Pulse oximeter کہتے ہیں)،  ہر شے کی قیمت میں دو سے تین گنا تک اضافہ ہوچکا ہے۔ لوگ اس بلا کی گرمی میں اپنا مریض لے کر سرکاری ھسپتالوں کے باہر 6 سے 8 گھنٹے تک لمبی قطاروں  میں انتظار کرتے ہیں کہ شاید ان کے مریض کو داخلہ مل جائے لیکن انہیں خبر نہیں کہ داخلہ انتظار نہیں بلکہ دیگر واسطوں سے میسر آرہا ہے۔ بہت سے لوگ اس انتظار میں جان کی بازی ہار رہے ہیں۔ نجی ھسپتال والے کرونا مریض کے علاج کے لئے یومیہ پچاس ھزار سے لے کر ایک لاکھ روپے تک وصول رہے ہیں۔ الغرض کورونا نامی شے اس ملک کی میڈیکل انڈسٹری کے لئے ایک لاٹری بن چکی ہے اور صورت حال کو ریگولیٹ کرنے والا کوئی نہیں۔ پچھلے چھ ماہ میں ملک کے کسی صوبے میں کسی سرکار نے ہسپتالوں کی کیپیسٹی بڑھانے یا کرونا کیسز کو مینیج کرنے کے لئے نئے ھسپتال بنانے کی طرف توجہ نہیں   دی جو کرنے کا اصل کام تھا، ممکن ہے پریس کانفرنسوں سے فرصت کے بعد اس کی طرف توجہ کا سوچیں۔ یہ بتانے کا مقصد یہ ہے کہ احتیاط ہی میں بہتری ہے تاکہ آپ اس بیماری سے بچ رہیں۔   • اگلی بات یہ سمجھانا ہے کہ اگر کوئی شخص کورونا کی علامات (مثلا کھانسی، گلہ خراب، بخار وغیرہ) کا شکا رہو تو اپنے معالج سے رابطہ کرکے دوا لیجئے۔ اگر تین چار روز تک علامات برقرار رہیں تو سینے کا ایکسرے اور خون کی بنیادی رپورٹ کروائیں (جسے CBC  کہتے ہیں، اس کے ساتھ ESR بھی شامل کرلیں)۔ یہ رپورٹس اپنے معالج کو دکھائیں اور مشورہ کیجئے کہ اگر جسم میں وائرس کے اثرات ہیں تو کورونا کا ٹیسٹ کرا دیکھئے اور ساتھ ہی ساتھ اس کی دوا بھی لیتے رہئے۔ رپورٹ آنے میں ایک سے دو دن لگ جاتے ہیں، اس دوران خود کو گھر میں ذرا تنہا رکھئے اور ماسک لگائیے۔ رپورٹ کروانا اس لئے اہم ہے کہ طبعیت زیادہ خراب ہونے پر جب آپ داخلے کے لئے ہسپتال جائیں گے تو وہ آپ سے کرونا کی رپورٹ طلب کریں گے۔ اگر آپ کے پاس رپورٹ نہ ہوئی تو نہ آپ کو عام وارڈ میں داخلہ ملے گا (کیونکہ آپ مشتبہ مریض ہیں جسے صحت مندوں کے ساتھ نہیں رکھا جاسکتا) اور نہ ہی کرونا کے  وارڈ میں (کیونکہ آپ صرف مشتبہ مریض ہیں جسے یقینی کرونا مریضوں کے ساتھ رکھنے میں کرونا لگنے کا خطرہ ہے)۔ یوں آپ نہ ادھر کے رہیں گے اور نہ ادھر کے۔ اس موقع پر جب آپ ٹیسٹ کروانے جائیں گے تو ایک طرف آپ کے دو دن ضائع ہوجائیں گےاور دوسری طرف جو بیڈ ابھی میسر تھا دو دن بعد وہ قطعا میسر نہ رہے گا کیونکہ ایک بیڈ کے لئے متعدد مریض تیار ہوتے ہیں۔   • کرونا ٹیسٹ نہ کروانے کی ایک وجہ لوگوں کی یہ غلط فہمی ہے کہ اگر ٹیسٹ مثبت آگیا تو سرکار ہمارے گھر کو سیل کردے گی۔ پاکستان میں ہر روز تقریبا 4000  سے 5000 نئے کیسز رپورٹ ہورہے ہیں، بھلا کیسے ممکن ہے کہ ہر روز سرکار اتنی تعداد میں نئے پولیس والے بھرتی کرکے ہر گھر کے آگے ایک پولیس والا بٹھا دے؟ تو اس بلا وجہ کے خوف سے باہر نکلئے اور اپنے معالج کے مشورے سے ضرورت کی صورت میں ٹیسٹ کروائیے تاکہ علاج کی اگلی منزلوں میں آپ کو آسانی رہے۔   • اگر مریض کی طبعیت  زیادہ خراب ہونے لگتی ہے ( جس کی بڑی علامت سانس کا اکھڑنا ہے) اور آپ کو ھسپتال میں داخلہ نہیں مل پارہا  تو فورا Pulse oximeter خریدیئے (عام حالات میں اس کی قیمت دو ہزار سے پچیس سو روپے تک ہوا کرتی تھی، آج کل ساڑھے پانچ ہزار سے لے کر نو ہزار روپے تک مل رہا ہے)۔ یہ آلہ آپ کو سرجیکل کے سامان کی دکان سے میسر ہوگا یا پھر کسی بڑے میڈیکل سٹور سے۔ اس آلے کی مدد سے آپ مریض کے جسم میں آکسیجن کی مقدار معلوم کرسکیں گے۔ ڈاکٹروں کے مطابق یہ آلہ اگر 94 یا اس سے زیادہ سطح کی آکسیجن لیول ظاہر کرے تو یہ صحت مند ہونے کی علامت ہے، اگر اس پر آنے والی سطح 90 سے لے کر 94 کے درمیان ہو تو یہ گزارے لائق تو ہے لیکن مسئلے کی نشاندہی کررہی ہے کہ جسم کو مطلوبہ مقدار سے کم آکسیجن میسر ہے، اور اگر آکسیجن کی سطح 90 سے کم ہو تو یہ خطرے کی علامت ہے۔ آکسیجن کم ہونے کی صورت میں آپ کو گھر پر آکسیجن سیلینڈر کا بندوبست کرلینا چاہئے، تاوقتیکہ آپ کو ھسپتال میں داخلہ مل جائے یا مریض کی حالت بہتری کی طرف جانا شروع ہوجائے۔ مریض کو مسلسل کم آکسیجن  پر رکھنا جسم میں متعدد اقسام کے امراض پھیلنے کا باعث بنتا ہے، جس سے ابتداء پھیپھڑے متاثر ہوتے ہیں  اور پھر گردے اور دل وغیرہ۔ لہذا گھر پر بھی مریض کی آکسیجن پوری رکھنے  کا بندوبست ضرور کیجئے ۔ آکسیجن سیلنڈرز کہاں سے دستیاب ہوسکتے ہیں اس کا انحصار آپ کے رھائشی علاقے سے ہے لہذا کوئی عمومی جواب دینا ممکن نہیں البتہ یہ بات جان لیجئے کہ بڑے سائز کا سیلنڈر اس وقت بیس سے پچیس ہزار روپے  میں مل رہا ہے جس میں دو ہزار سے پچیس سو کی آکسیجن ڈلتی ہے اور اس پر گیس کی سطح کنٹرول کرنے کے لئے  ایک میٹر لگتا ہے  جو تقریبا ساڑہے چار سے پانچ ہزار روپے تک مل رہاہے۔ یہ سوال  کہ یہ سیلنڈر کتنی دیر چلتا ہے اس کا انحصار اس پر ہے کہ کتنی رفتار کے ساتھ آکسیجن دی جارہی ہے (ایک اندازے کے مطابق دو سے تین لیٹر مسلسل سپلائی پر یہ سلینڈر تقریبا چودہ سے سولہ گھنٹے تک کام کرسکتا ہے)  ۔  • اگر مریض ہسپتال میں داخل ہوجاتا ہے تو عین ممکن ہے ڈاکٹروں کی طرف سے دی جانے والی ادویات ہی سے وہ صحت مند ہوجائے لیکن طبعیت نہ سنبھلنے پر ڈاکٹرز Actemra  نامی ایک انجکشن کا استعمال کررہے ہیں۔ کہا جاتا ہے کہ کرونا کے بعض مریضوں پر اس انجکشن  کے اثرات مثبت آئے ہیں (لیکن یاد رہے کہ میڈیکل سائنس کی رو سے یہ انجکشن اس  بیماری کا کوئی تشخیص کردہ علاج نہیں، بس چند معالجوں کے ذاتی تجربات کا معاملہ ہے اور بس،بہت سے مریضوں کو اس سے فائدہ نہیں بھی ہورہا جس کا میں خود چشم دید گواہ ہوں)۔ اس انجکشن کی اصلی قیمت شاید بیس ہزار روپے تک تھی لیکن کرونا میں کچھ کامیابیوں کے بعد یہ مارکیٹ میں ایک لاکھ سے لے کر دو لاکھ روپے میں بلیک ہونے لگا ہے۔ البتہ جس کسی کو ڈاکٹرز یہ انجکشن تجویز کریں اسے چاہئے کہ Rosh Pakistan  کمپنی سے براہ راست رابطہ کرے (ان کا نمبر03041111085ہے) جو پاکستان میں اس انجکشن کی آفیشل ڈسٹری بیوٹر ہے۔ کنٹرول ریٹ پر 400 ایم ایل کا انجکشن  چھپن ہزار روپے میں مل جاتا ہے۔ کمپنی سے رابطہ کرنے پر وہ آپ سے مریض کے شناختی کارڈ، اس کی  مثبت کرونا رپورٹ، ہسپتال کی مہر لگی ہوئی انجکشن سے متعلق ڈاکٹر کی تشخیص اور چند دیگر ٹیسٹ رپورٹس مانگیں گے (یہ رپورٹس آپ کو مریض کی ہسپتال فائل سے مل جائی گی)، ان سب کی تصاویر کھینچ کر ان کے دئیے گئے نمبر  پر وٹس ایپ کردیں جس کے بعد وہ اپنے پروسیجر سے  آپ کو آگاہ کردیں گے (کراچی میں کمپنی کا آفس گورا قبرستان کے قریب ہے، دیگر شہروں کا مجھے علم نہیں، البتہ وہ آپ کو آفس نہیں بلاتے)۔ اگر سب رپورٹس اور رقم میسر ہوں اور آپ بھاگ دوڑ کرسکتے ہیں تو انجکشن کے حصول میں تقریبا ایک دن لگ جاتا ہے۔  • بعض اوقات ڈاکٹرز کرونا سے صحت یافتہ کسی انسان کا خون بھی کرونا کے  مریض کو لگاتے ہیں (اسے پلازمہ کا طریقہ کہتے ہیں)۔ پلازمہ حاصل کرنے کے لئے بھی چند رپورٹس درکار ہوتی ہیں  (جیسے مریض کے خون  کا گروپ وغیرہ، عموما انہیں الگ سے کروانا پڑتا ہے جس میں کچھ وقت لگتا ہے)۔ کراچی میں پلازمہ کے حصول کے لئے NIBD  یا حسینی بلڈ بینک سے رابطہ کیا جاسکتا ہے (دیگر شہروں کا مجھے علم نہیں)۔ یہ پلازمہ چونکہ عطیہ کیا جاتا ہے لہذا مفت میں میسر ہوجاتا ہے (یاد رہے کہ پلازمہ کا طریقہ بھی صرف ایک چانس ہوتا ہے نہ کہ کرونا کا کوئی معین علاج) • اگر مریض کی طبعیت ان سے بھی نہ سنبھلے تو ڈاکٹرز اسے وینٹی لیٹر پر ڈالنے کا بھی سوچتے ہیں۔ مریض کو ایسا کرنے کا کوئی فائدہ ہوگا یا نہیں یہ  فیصلہ اس کے معالج سے مشورہ کرکے کیجئے کیونکہ بیماری کی آخری سٹیج پر جن مریضوں کو وینٹی لیٹر پر ڈالا جاتا ہے وہ عموما بچ نہیں پاتے، بالخصوص کہ جب وہ بزرگ اور کمزور  ہوں۔  • تمام صورت حال سے آگاہ کرنے کا مقصد خبردار کرنا ہے کہ بچاؤ ہی میں بہتری ہے ورنہ علاج کے حالات اور قیمت کا انداز ہ آپ کو ہو گیا ہوگا۔ • آخری بات یہ کہ اپنا، اپنے گھر والوں  اور بالخصوص اپنے بزرگوں کا خیال رکھئے۔

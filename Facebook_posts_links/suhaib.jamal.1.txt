
##############################
https://web.facebook.com/suhaib.jamal.1/posts/10158097904689551
انٹرنیشنل بک فئیر  یہ دیکھ کر بہت خوشی ہوئی شہر کراچی میں کتابوں سے محبت کرنے والے موجود ہیں ، غیر ملکی ، ملکی اور مقامی تمام ہی پبلشرز یہاں اپنا سماع باندھے نظر آئے ، کل ان شآ اللّٰہ یہاں پھر اپنی آل اولاد کے ساتھ پہنچیں گے ۔ کراچی والے زیادہ سے زیادہ تشریف لائیں اور کتب سے محبت کا ثبوت دیں ۔

##############################
https://web.facebook.com/suhaib.jamal.1/posts/10158096703614551
برطانیہ میں جس کی جائیداد پاکستان سے منی لانڈرنگ کرکے بنائی گئیں ہو اور وہ رقم پاکستان کی ہو ، تو وہ شخص کس کا مجرم ہے ؟ برطانیہ کا یا پاکستان کا ؟ پھر اس رقم کو حکومت کے مشیرِ خاص برائے بدعنوانی شہزاد اکبر پریس بریفننگ میں یہ کہیں کہ یہ رقم سپریم کورٹ کے اکاؤنٹ میں جمع ہوگی اور اس رقم کو ملک ریاض کے جرمانے میں ایڈجسٹ کیا جائے گا ۔ آپ سب ساتھیوں کو پتہ ہے کہ یہ معاملہ کیا ہے ؟ تو آپ سب یہ سمجھیں کہ  آپ نے ایک گھر کا شیشہ توڑا تو اس کا جرمانہ محلہ کمیٹی کی طرف سے طے ہوا ایک ہزار روپے جو آپ  محلہ کمیٹی  کو چار ہفتے میں ادا کریں گے ، پھر اسی گھر کا ایک گملہ توڑ دیا تو جرمانہ طے ہوا ڈھائی سو روپے اور آپ نے کہا کہ "اس گملے کا جرمانہ اس ہزار روپے جرمانہ میں ایڈجسٹ کرلیں "  خان صاحب صحیح کہتے ہیں اس ملک میں امیر کے لیے قانون الگ ہے اور غریب کے لیے الگ ۔ اب میں اس انصاف کے حصول کے لیے موٹویشنل اسپیکر "عمران خان" کو سپورٹ کروں گا بس جلدی سے وہ اپنی کوئی پارٹی بنائے ۔ تحریر صہیب جمال

##############################
https://web.facebook.com/suhaib.jamal.1/posts/10158101516644551
آج ایکسپو سینٹر میں بک فئیر کے چوتھے دن بہترین قسم کا مذاکرہ تھا جس کی صدارت جناب انیق احمد صاحب کر رہے ہیں شرکاء میں جناب اسامہ بن رضی اور شاہنواز فاروقی صاحب موجود تھے اس موقع پر سید مودودی رح ڈیجیٹل لائیبریری کی افتتاحی تقریب بھی تھی readmaududi.com پر آپ اب مولانا مودودی رح کی تصنیفات پڑھ سکتے ہیں ، اس سلسلے میں مزید جدید خطوط پر تصنیفات کو پیش کریں گے ۔

##############################
https://web.facebook.com/suhaib.jamal.1/posts/10158100781754551
شوکت یوسفزئی کہتے ہیں کہ پہلے پروجیکٹ مکمل ہوجائے پھر تحقیقات کریں ، جس وقت یہ سپریم کورٹ میں اورنج ٹرین کا کیس لے کر گئے تھے اور اس پروجیکٹ کو بائیس مہینے تاخیر کی وجہ سے جو اربوں کا نقصان ہوا اس وقت یہ خیال کیوں نہیں آیا ؟

##############################
https://web.facebook.com/suhaib.jamal.1/posts/10158104872304551
لوگ یہ سمجھتے ہیں کہ قرآن پاک اور مقدس اوراق ہم سمندر برد کرکے اپنی ذمہ داری سے سبکدوش ہوگئے ۔ لوگوں کے ذہن میں ہے کہ شہید اوراق سمندر برد کرنے کے بعد محفوظ ہوگئے ہیں ، ایسا نہیں ہے ، سمندر کچھ موسم ایسے ہوتے ہیں جو وہ اپنے اندر موجود اشیاء کو باہر پھینک دیتا ہے ، غذائی اشیاء مچھلیوں اور سمندری مخلوقات کی غذا بن جاتی ہیں ۔ شاہد آفریدی اور اس کی بیٹیوں نے ساحل پر مقدس اوراق کو جمع کیا اور اپنے درد کا احساس دلایا ۔ اس کا کوئی بہتر حل تلاش کریں کچھ اچھی تجاویز بھی ہوسکتی ہیں ، جن شہروں میں سمندر نہیں وہ بھی تو شہید اوراق کو بے ادبی سے بچانے کی کوئی سبیل کرتے ہوں گے ۔ تو اس پوسٹ پر تجویز دینے سے بہتر ہے کہ اپنی اپنی وال پر دردِ دل کے ساتھ تجاویز پوسٹ کریں ، خاص کر عالم حضرات اس میں اپنا کردار ادا کریں  تحریر صہیب جمال

##############################
https://web.facebook.com/suhaib.jamal.1/posts/10158110667484551
کل رات ایک یوتھیا ہمارے ہاتھ چڑھ گیا اس کی دھواں دھار کنٹینری تقریر کے بعد چند سوالات کے جوابات پر محفل اس پر قہقہے لگا کر تمام ہوئی ۔ پہلے تو موصوف نے کرپشن کے خلاف ایک تقریر کی ، پھر عمرانی اوصاف بیان فرمائے ، بس سلطان صلاح الدین ایوبی اور خان میں صرف ایک دھاگے کا فرق چھوڑا ورنہ ہمیں لگا کہ دراصل خان ہی سلطان صلاح الدین ایوبی ہے ۔ اس بیچارے کی ہذیانی کیفیت کا مزہ ان سوالات کے جوابات پر آیا ۔ 1- یہ بتاؤ حکومتی کرپشن کے بعد ملک میں کیا نتائج آتے ہیں یا ملک پر کیا اثر پڑتا ہے ؟ جواب - قرضے بڑھ جاتے ہیں اور مہنگائی ہو جاتی ہے  ہم نے زور کا قہقہہ لگایا اور کہا اس دورِ حکومت میں کیا ہو رہا ہے ؟ موصوف نے فرمایا "یہ مہنگائی موجودہ حکومت کی کرپشن کی وجہ سے نہیں پچھلی حکومتوں کی کرپشن کی وجہ سے ہے وہ قرضے لیتے رہے"  ہم پھر زور کا ہنسے اور کہا "اس حکومت نے کتنے قرضے لیے ہیں ؟"  اس نے فوراً گوگل کیا اور خاموش ہوگیا پھر کہا "اگر یہ قرضے نہ لیتے تو ملک دیوالیہ ہو جاتا"  ہم پھر ہنسے اور کہا " پچھلے والے بھی یہی کہتے تھے تم کون سا تبدیلی والے ہوئے پھر ؟"  پھر ہم نے قہقہہ لگایا  2 - اچھا یہ بتاؤ پندرہ ماہ میں اس حکومت نے کرپٹ سیاستدانوں اور کرپٹ پچھلے حکمرانوں سے کتنی دولت نکلوائی ؟ جواب - اس پر اس کا گوگل خاموش تھا ، اس نے کہا ابھی کیس عدالت میں چل رہے ہیں ۔ ہم نے کہا "ذرا گوگل کرو اور یہ بتاؤ ملک میں روزآنہ بقول خان صاحب اور ڈبو چوہدری کتنے ارب کی کرپشن ہوتی تھی ؟ اب سب اندر ہیں وہ رقم تو بچ رہی ہے"  جواب - یہ سب سیاسی نعرے تھے  ہم نے قہقہہ لگایا اور کہا "ہم بھی تو یہی کہتے تھے یہ جھوٹا ہے یہ انتخابی نعرے ہیں اور تم پچاس لاکھ گھروں اور ایک کروڑ نوکریوں پر بھنگڑے ڈال رہے تھے "  وہ یکدم کھڑا ہوا اور کہا  "مجھے پتہ ہے اب تم لوگ ، بی آر ٹی پر سوال کرو گے ، نیب زدہ کابینہ پر اعتراض کرو گے ، علیمہ باجی کو ملنے والے این آر او پر طنز کرو گے ، خان کے خطاب میں زبان کی غلطی پر مذاق اڑاؤ گے ، وفاقی وزراء کے جھوٹ اور لمبی لمبی چھوڑنے پر مجھے چھیڑو گے ، ملک ریاض سے دبنے اور ڈرنے کا ذکر کرو گے ، آرمی چیف کے لیے تن من دھن قربان کرنے کی بات کرو گے ، مشرف سے محبت پر ہنسی اڑاؤ گے ، پھر کراچی میں سرجانی اور منگھو پیر کے علاقے میں پی ٹی آئی کے ممبر قومی و صوبائی اسمبلی کے درمیان سرکاری زمینوں پر قبضے کی جنگ پر مجھے طعنہ دو گے" اس لیے وہ اٹھا اور یہ کہتا ہوا نکل گیا "گھبراہٹ تو مجھے بھی ہو رہی ہے"  تحریر صہیب جمال

##############################
https://web.facebook.com/suhaib.jamal.1/posts/10158107958009551
فیس بک انتظامیہ مکمل طور پر انڈیا کے قبضے میں ہے ، اس سے پہلے بھی برہان وانی کی تصاویر ڈی پی بنانے والے پیجز اور ذاتی والز کو فیس بک انتظامیہ نے بلاک کیا تھا ۔ انڈیا کا مکروہ چہرہ تو ویسے ہی دنیا کے سامنے آشکار ہے ، ایک مکروہ چہرہ ہے ، کشمیر میں مظالم اور کھلے آسمان تلے اس وقت ایک کروڑ سے زیادہ عوام قید ہیں ، انڈیا کا یہ شرمناک چہرہ سب کے سامنے ہے ۔ اس کے باوجود آزادیِ اظہارِ رائے کا گن گانے والے کشمیر پر ہلکی سی آواز کو برداشت نہیں کر پاتے ہیں ، مسلمانوں کے خلاف شیوسینا کے پیجز دیکھیں کمینگی سے بھرے پڑے ہیں ، نفرت انگیز مواد موجود ہے ، مسلمانوں کے خلاف زہر اگلتے ہیں ۔ کل انڈیا نواز فیس بک نے جماعت اسلامی کراچی اور سینکڑوں متعلقہ افراد کے پیجز اور آئی ڈیز بلاک کردیں کیونکہ اس میں بائیس دسمبر کو اسلام آباد میں یکجہتی کشمیر مارچ کے حوالے سے مہم شروع تھی ۔ یہ ہے وہ انڈیا جو کچھ لکھے مواد اور کچھ تصاویر سے بھی ڈر گیا ۔ کشمیر کی حمایت اب جرم بن گیا ، حکومتِ پاکستان کو فیس بک انتظامیہ سے براہِ راست اس واقعہ پر احتجاج کرنا چاہیے ، پاکستان سے ملینز ڈالر فیس بک کماتا ہے ، ہمیں خیرات میں فیس بک نہیں ملتی ہے ، قیمت ادا کرتے ہیں ۔ تحریر صہیب جمال

##############################
https://web.facebook.com/suhaib.jamal.1/posts/10158111371739551
کراچی کے بیٹے ۔۔۔۔۔ دن رات کی کاوشیں اور مظلوموں کی بس تھوڑی سی داد رسی بہرحال آپ باہر نکلیں گے کسی کے لیے کھڑے ہوں گے نتیجہ بھی نکلے گا  _____________________________________________ *کراچی کے شہریو !!!!! کچھ تو مداوا ہوا * *پبلک ایڈ کمیٹی جماعت اسلامی   کی *کے الیکٹرک*  *کے خلاف دائر درخواست پر نیپرا کی پریس کانفرنس* کرنٹ لگنے سے شہید ہونے والے شہداء کے متاثرین کو فی کس معاوضہ ادا کیا جائے  کے الیکٹرک  شہر میں تمام پولز  پر ارتھ وائرنگ کا نظام وضع کرے شہریوں کے جان و مال کا تحفظ قائم رکھا جائے نیپرا نے جماعت اسلامی کی درخواست کی توثیق کردی  شکریہ حافظ نعیم الرحمن شکریہ سیف الدین ایڈوکیٹ  شکریہ عمران شاہد شکریہ عثمان فاروق ایڈوکیٹ     *عوام آپ کے شکر گزار ہیں* آپ کراچی کی حقیقی نمائدہ  قیادت ہیں  عوام کے حقوق کی جدوجہد جاری رکھنے پر کراچی کے شہری آپ کو خراج تحسین پیش کرتے ہیں  *پبلک ایڈ کمیٹی جماعت اسلامی کراچی*

##############################
https://web.facebook.com/suhaib.jamal.1/posts/10158114084744551
مدارس کا نصاب بہت فرسودہ ہے ، وہاں سے تیار ہونے والے افراد معاشرے پر بوجھ ہوتے ہیں ، یہ مذہبی منافرت پھیلاتے ہیں ، ایک دوسرے کے خلاف فتویٰ لگاتے ہیں ، ایک دوسرے کی عبادت گاہوں پر حملے کرتے ہیں ، یہ مدارس سے فارغ ہوکر معاشرے کا بیکار فرد بن جاتے ہیں اور احساسِ کمتری کا شکار ہوکر معاشرے میں فتنہ و فساد کی وجہ بنتے ہیں ۔ پھر اپنے آپ کو بہت ہی متقی سمجھتے ہیں اور انا کا شکار ہو جاتے ہیں ، ان سے کوئی اختلاف کرے تو مارنے کو دوڑتے ہیں ۔ اس لیے اب میں یہ کہنے پر مجبور ہوں کہ  ڈاکٹر بن کر ، وکیل بن کر آپ بہت مہذب بن جاتے ہیں ، گلی کے کنارے کھڑے ہوکر سب کو جھک جھک کر سلام کرتے ہیں ، مریضوں ، خواتین ، املاک ، قانون کا احترام کرتے ہیں  اس لیے میں مدارس کے خلاف ہمیشہ زہر اگلتا رہوں گا ۔ دوستو ! اگر اب کبھی کوئی کہیں مدارس اور مولویوں کے خلاف لکھتا ملے تو اس کی ایسی لال کرنا ایسی لال کرنا کہ وہ بیٹھتے ہوئے بھی سوچے ۔ ویسے آپس کی بات ہے دو چار مہینے تک ایسے سارے چمونے خاموش رہیں گے 😂 تحریر صہیب جمال

##############################
https://web.facebook.com/suhaib.jamal.1/posts/10158120486059551
صبح ہی صبح آمد ہوئی  _____________________________________________ یہ اس ملک کی سیاست ہے وہ تو چلا گیا یہی تو سب کی ریاضت ہے وہ تو چلا گیا  غیروں کے نیب زدہ پکڑے وہ چھوٹ بھی گئے چل کپتان اپنے والے پکڑ لے وہ تو چلا گیا تیرا وقت تو گذر ہی جائے گا خطاب کرتے عوام کو لپّے اور لارے دے وہ تو چلا گیا  ایمپائر نے کہا میچ کے بعد بھی کھڑا رہوں گا  میں کھڑا رہوں ایسا قانون بنا وہ تو چلا گیا پچھلے والوں کی تختیوں پر اپنے نام لگا جلدی جلدی ان کے نام کھرچ وہ تو چلا گیا  بی آر ٹی ہو ،فارن فنڈنگ کیس یا دوائی اسکینڈل روکنے کو درخواست پہ درخواست لگا وہ تو چلا گیا سنا تھا چھوڑ کر دیارِ غیر پاکستانی آئیں گے بلا لے ان کو کیوں چھپے ہیں وہ تو چلا گیا کچھ مرادے ، کچھ واڈے ، کچھ شہر یارے  کہو اور لمبی لمبی چھوڑیں وہ تو چلا گیا   اور کون کون سی سبزی سونے کے بھاؤ ملے گی ایک فہرست بنا جگہ جگہ لٹکا وہ تو چلا گیا تیرا وسیم اکرم پلس وہ تیرا شیر شاہ سوری تبادلوں کی فائلز سے اس کو نکال وہ تو چلا گیا  طویل کابینہ کو کہو نمبروں کے کھیل سے نکلو عوام کے نمبر  آساں بنا وہ تو چلا گیا صہیب جمال

##############################
https://web.facebook.com/suhaib.jamal.1/posts/10158123724064551
قادیانی لبرلز کو بھی اتنا ہی کافر سمجھتے ہیں جتنا وہ کسی اسلام پسند کو 🤣قادیانی لبرلز کو بھی اتنا ہی کافر سمجھتے ہیں جتنا وہ کسی اسلام پسند کو 🤣

##############################
https://web.facebook.com/suhaib.jamal.1/posts/10158121397099551
میری فیس بک سہیلی  میں گاڑی سے اترا اور دکان کی طرف بڑھا ، برابر کھڑی خاتون نے مجھے غور سے دیکھا اور مسکرا کر منہ ہی منہ میں فرمایا "باؤلے بھی خریداری کرتے ہیں ؟" پہلے تو دھیان نہیں دیا پھر میں چونک گیا اور ان خاتون کو دیکھا تو زیرِ لب مسکرا رہی تھیں ۔ میں نے کہا "آپ لگتا ہے مجھے پڑھتی ہیں ؟" کہنے لگیں "جی ہاں"  خیر ان سے تعارف ہوا تو پتہ لگا کہ وہ سامنے والے بلاک میں ہی رہتی ہیں ، میں خواتین کا نام نہیں پوچھتا انہوں نے جاتے جاتے مجھ سے کہا "آپ نے نام نہیں پوچھا ؟" میں کیا جواب دیتا ، انہوں نے خود ہی کہہ دیا کہ وہ مردانہ آئی ڈی سے ایڈ ہیں اور جب انہوں نے آئی ڈی بتائی تو میں نے کانوں کو ہاتھ لگایا اور منہ ہی منہ میں بڑبڑایا "اتنی گندی پوسٹ اور کمنٹس تو مجھ جیسا شخص بھی نہ کرے"  انہوں نے قدرے ہنستے ہوئے فرمایا " کبھی کبھار ہمارا بھی دل کرتا ہے کہ دل کھول کر اپنی فرسٹریشن نکالیں ، اس وقت جو ملکی حالات ہیں ایسے میں ہم گھٹ گھٹ کر ہی مر جائیں گے ، یہ فیس بک بھڑاس نکالنے کا اچھا ذریعہ ہے "  میں واپس مڑتا تو کسی نے کندھے پر ہاتھ مارا اور وہ میرا کرکٹ کا دوست تھا ، پہلے تو بہت بیٹھک تھی ، ایک ساتھ کھیلتے تھے ، پھر مصروف ہوگئے تھے آتے جاتے بات چیت ہوجاتی تھی ، اس نے کندھے کو دباتے ہوئے کہا "ابے ٹھرکی یہ میری بیوی ہے ، میں تو ہوں ہی تیرے ساتھ ایڈ "  مجھے تو معلوم ہی تھا کہ یہ میرے ساتھ ایڈ ہے مگر یہ نہیں پتہ تھا کہ اس کی بیوی مردانہ آئی ڈی سے ایڈ ہے "  میں نے کہا "بھابھی تو بہت بولڈ لکھتی ہے ، تجھے پتہ ہے کہ یہ مردانہ نام سے ہے فیس بک پر ؟"  اس نے کہا "ہاں مجھے معلوم ہے ، اس سے مجھے فائیدہ ہے میرا غصہ یہ فیس بک پر نکال لیتی ہے " ہم تینوں نے قہقہہ لگایا " ، دونوں مجھے زبردستی چائے پلانے لے گئے ، خاتون بہت سلیقہ شعار اور بہت مہمان نواز ہیں ، اللّٰہ دونوں کو خوش اور آباد رکھے ۔۔۔ آمین  سوچ رہا ہوں بیگم کو یہ مشورہ کیسے دوں کہ وہ بھی ایک مردانہ آئی ڈی بنا لے اور مجھ پر سے سختیاں کم ہوں  تحریر صہیب جمال

##############################
https://web.facebook.com/suhaib.jamal.1/posts/10158130386104551
یہ خبر جھوٹی ہو یا سچی ، کوئی کسی عمر میں بھی پڑھ سکتا ہے ، آسٹریلیا جیسے غیر مہذب ملک میں تعلیم کی قدر نہیں

##############################
https://web.facebook.com/suhaib.jamal.1/posts/10158127328319551
میرے پاس ڈی ایچ اے ہے ، عسکری بینک ہے ، عسکری ہاؤسنگ ہے ، فوجی فاؤنڈیشن ہے ، سی پیک ہے ، ریکوڈیک ہے ۔۔۔ تمہارے پاس کیا ہے ؟ "ہومورے پاش بونگلہ دیس اے"میرے پاس ڈی ایچ اے ہے ، عسکری بینک ہے ، عسکری ہاؤسنگ ہے ، فوجی فاؤنڈیشن ہے ، سی پیک ہے ، ریکوڈیک ہے ۔۔۔ تمہارے پاس کیا ہے ؟ "ہومورے پاش بونگلہ دیس اے"

##############################
https://web.facebook.com/suhaib.jamal.1/posts/10158133828364551
ایک شہری کا وردی کے نام خط  السلام علیکم سرحدوں کے رکھوالو ! امید ہے کہ دو ہفتوں سے سویلینز کے ہاتھوں تھوڑی نافرمانی پر آپ خیریت سے نہیں ہوں گے ۔ کل آپ کے ترجمان کا بیان سنا بہت دکھ ہوا ، ان کو مضطرب پایا ، ان کو تکلیف میں دیکھا ، یقین کریں مجھے بھی دکھ ہوا کہ بہت ہی نارمل اور قانونی سی بات پر آپ سب میں غم و غصہ پایا جاتا ہے ، ظاہر ہے غصہ تو آئے گا ، آپ میں سے کسی نہ کسی نے آئین کو توڑنا یا معطّل کرنا ہی ہے یہ تو اس ملک کی قسمت میں ہے ۔ آپ کا غصہ بجا ہے کیونکہ آپ نے اس ملک کی بہت خدمت کی ہے اور کرتے چلے آ رہے ہیں ، پاکستان میں کسی سویلین نے کبھی کوئی خاص خدمت کی بھی نہیں ہے ۔ یہ بڑی ملز ، یہ کھیت یہ کھلیان ، یہ ہسپتال ، یہ یونیورسٹیز ، یہ کالجز ، یہ بڑے بڑے شاپنگ مالز ، یہ بڑے ہاؤسنگ پروجکٹس ، یہ سرکاری ہاؤسنگ اسکیمز ، یہ اسٹاک ایکسچینج ، یہ کاٹن ایکسچینج ، یہ سرکاری سول ادارے ، پولیس ، ٹریفک پولیس ، فلاحی ادارے   اور بہت سے شعبہ جات ان کی خدمات ایک طرف اور آپ کا سرحد پر کھڑا ایک سپاہی سب کی خدمات پر بھاری ہے ۔ یقین کریں ہمیں تو یہ بھی برا نہیں لگتا جب ہم آدھا گھنٹہ کھڑے ہوکر ملیر کینٹ جانے کے لیے اپنے پردادا تک کا تعارف دیتے ہیں ، آپ کی حدود ہے ، آپ کی مرضی آپ کسی کو کیسے بھی داخل ہونے دیں ۔ یقین کریں آپ نے ملک پر چالیس سال حکمرانی کی ہم اس میں بھی خوش رہے اور گاڑی کی بیک اسکرین پر ، ٹرکوں کے پیچھے آپ کے چیفس کی تصاویر شیر اور عقاب کے ساتھ لگا کر فخر محسوس کرتے ہیں ۔ ہمارے نابالغ بچے ( پی ٹی آئی کے سپورٹرز نہیں)  آج بھی آپ کی فوجی گاڑی دیکھ لیں تو سیلوٹ پر سیلوٹ مارتے ہیں ، اس لیے کہ ان کو ہم نے اپنے گھروں میں آپ سے محبت سکھائی ہے ۔ یقین کریں یا نہ کریں آپ جس وقت کسی کرپٹ سیاستدان کو گُدی سے پکڑ کر کرسی سے اتارتے ہیں اس وقت ہم بہت خوش ہوتے ہیں ، آپ ان سے کوئی ڈیل کرکے بھیج دیتے ہیں پھر واپس لے آتے ہیں ہم اس وقت بھی خوش ہوتے ہیں ، کیونکہ ہمیں آپ پر اعتبار ہے ۔ آپ کو یہ ماننا پڑے گا ، جب امریکہ نے افغانستان پر حملہ کیا تو ہم بالکل ڈرے ہوئے نہیں تھے کیونکہ ہم جانتے تھے کہ آپ ہیں تو امریکہ ہماری طرف نہیں بڑھے گا ، آپ نے ہمارا یہ خوف اپنے اڈّے دے کر اپنی زمین دے کر بالکل ختم کردیا ، آپ نے غدار قبائلیوں کو جو سبق سکھایا اس پر داد نہ دینا ناانصافی ہے ۔ پھر غار میں چھپے غدار ضعیف بگٹی کو جس طرح آپ نے نشانہ بنایا ہم اس نشانے کے شیدائی ہوگئے  ، ہم تو اس وقت بھی آپ کے لیے محفوظ راہداری تلاش کر رہے تھے جب آپ لال مسجد میں دنیا کی خطرناک دہشت گرد بچیوں پر کیمیکل بم برسا رہے تھے ، ہم خوش تھے کہ ملک سے پرتشدد افراد کا خاتمہ ہو رہا تھا ۔ کتنی زبردست بات ہے جس پارٹی سے آپ نے بارہ مئی کی کاروائی کروائی اس کے ہی قائد کو ایک رات میں گمنامی کے دلدل میں پھینک آئے ، پتہ نہیں کب آپ کا مفاد ہو پھر لے آئیں ۔ اس وقت تو ہم خوشی میں مست ہوگئے جب آپ نے ڈاکٹر عبد القدیر خان کو مجرم کی طرح ٹی وی کے آگے بٹھایا اور ان کے اپنے منہ سے ان کو قصوروار کہلوایا اور وہ غدار کہلائے ۔ ہم کس کس خوشی کا اظہار کریں آپ نے فاطمہ جناح کی اصلیت بھی ہم پر آشکار کی جبکہ ہم انہیں زندگی بھر محبِ وطن سمجھتے رہتے ۔ آپ کو پتہ ہونا چاہیے کہ جس وقت آپ سات نومبر 2007 ء میں ایمرجنسی لگا چکے تھے ملک کے آئین کو ردی کی ٹوکری میں ڈال چکے تھے اور موجودہ وزیراعظم عمران خان کے گھر میں آپ کے سپاہی گھس کر اس کی بہنوں کو گھسیٹ کر پولیس موبائل میں ڈال رہے تھے تو ہمیں اس وقت بھی خوشی ہوئی تھی ، قاضی حسین احمد کو گرفتار کر رہے تھے اچھا لگ رہا تھا ، اے این پی کے رہنما جیلوں میں بند تھے مزہ آ رہا تھا ، ہم بھنگڑے ڈال رہے تھے جب ن لیگ اور پی پی پی والوں کو روڈز پر روندا جا رہا تھا ۔ مختصر یہ کہ آپ کے احسانات کی ایک طویل فہرست ہے اور اس کو ان چند جملوں میں بیان نہیں کیا جاسکتا یہ ناانصافی ہے ۔ ہم تو جنرل نیازی کے احسانات کو بدلہ نہیں اتار سکتے جس فخر سے انہوں نے اکہتر میں جنرل اروڑہ سنگھ کے سامنے دستخط کیے اس کی مثال نہیں ملتی آپ بانوے ہزار فوجی بچا لائے ۔ آپ کو سن کر اور خوشی ہوگی ہم لوگ اب تک ہزاروں لاپتہ افراد اور سینکڑوں امریکہ کے حوالے کیے گوانتاناموبے میں مہمان بنے پاکستانیوں پر بھی مطمئن ہیں ، خوش ہیں ۔ ہمیں تو اس کی بھی فکر نہیں کہ عافیہ صدیقی امریکہ میں قید ہے ہاں اس بات پر ہم خوش ہیں کہ پاکستان کی ملالہ وہاں بہت عزت پا رہی ہے ۔ آپ اب بالکل غمزدہ نہ ہوں ، ذرا دیکھیے آپ کے غصے کو ٹھنڈا کرنے کے لیے ، پوری کابینہ آپ کے سابق چیف کی مداح سرائی بیان کر رہی ہے ، ایک ایک وزیر ہاتھ میں پالش اور برش لیے کھڑا ہے ، یہاں تک کے فیس بک پر دو ٹکے کا حکومتی پارٹی کا زبردستی والا سپورٹر تک آپ کے سابق چیف کو اپنا دادا ثابت کر رہا ہے ، پچھلے دنوں آپ نے دیکھا نہیں آپ کے موجودہ چیف کی مدتِ ملازمت کے لیے کس طرح وزیراعظم سمیت گدھوں کی طرح محنت کر رہے تھے ، کیا یہ سب بھی آپ کے غم و اضطراب میں کمی نہیں لا سکتا ؟ ٹھیک ہے وہ اپنی نوکری بچا رہے تھے مگر خدمت تو آپ کی کر رہے تھے ناں ۔ آپ اس غم میں تنہا نہیں ہیں آپ کے سابقہ چیف کی پوری کی پوری کابینہ اس وقت وزیر ہے وہ آپ کے چیف کو "غدار" زیادہ دیر رہنے نہیں دیں گے ۔ والسلام  آپ کا شہری  صہیب جمال #Istandwithconstitution

##############################
https://web.facebook.com/suhaib.jamal.1/posts/10158131851019551
فاطمہ جناح غدار ، بگٹی غدار ، الطاف غدار ، نواز غدار ، بھٹو غدار ، باچا خان غدار سارے سویلینز غدار مشرف غدار نہیںفاطمہ جناح غدار ، بگٹی غدار ، الطاف غدار ، نواز غدار ، بھٹو غدار ، باچا خان غدار سارے سویلینز غدار مشرف غدار نہیں

##############################
https://web.facebook.com/suhaib.jamal.1/posts/10158140320614551
اس وقت یوتھیوں کی بگڑتی حالت ، ابو ، دادا ابو ، تایا ابو کے لیے بہتے آنسوؤں کا خیال کرتے ہوئے ، جماعت اسلامی نے نرم نرم ٹشو پیپرز بنائے ہیں ، اس مشکل گھڑی میں ہم ان یوتھیوں کے پیچھے کھڑے ہیں ۔ یہ ٹشو پیپر کا ڈبہ حاصل کرنے کے لیے موبائل کے رائٹ میسیج آپشن پر جاکر "فل پھٹی ہوئی ہے" لکھیں اور "50" نمبر پر بھیج دیں ۔۔۔۔ جلد ہی یوتھیوں کے لیے مختلف سائزز کے پیمپرز بھی تیار کیے جا رہے ہیں ، کیونکہ اندیشہ ہے کہ سب کچھ خطاء ہونے والا ہے ، اب کوئی یوتھیا یہ کہتا نہ ملے کہ جماعت اسلامی نے ہمارے لیے کیا کیا ہے 😂 #حل_صرف_جماعت_اسلامی

##############################
https://web.facebook.com/suhaib.jamal.1/posts/10158137595099551
ڈی چوک کا نام آتے ہی یوتھیے ناچ پڑے  کسی نے کہا وہاں تین دن لٹکانے کی بات ہو رہی ہے تو ناچنا تھما 🤣ڈی چوک کا نام آتے ہی یوتھیے ناچ پڑے  کسی نے کہا وہاں تین دن لٹکانے کی بات ہو رہی ہے تو ناچنا تھما 🤣

##############################
https://web.facebook.com/suhaib.jamal.1/posts/10158141050194551
اس جج نے کچھ سیاسی ولدیت بدلنے والوں کی تشریف پر وہ آگ لگائی ہے کہ بنی گالہ میں تیار کردہ برف کی سِلیں ، کے ٹو پر پڑی برف بھی اس آگ کو کئی صدیوں تک نہیں بجھا سکتی ۔۔۔۔۔ سیٹھ صاحب ! قوم آپ کے ساتھ ہے اور جو فیصلہ نہیں مانتے ان شآ اللّٰہ ان کو اسرائیل بھیج دیا جائے گا اپنے جدِ امجد اور محسنوں کے پاس ۔۔۔۔ #Saith #hero #of #the #nation

##############################
https://web.facebook.com/suhaib.jamal.1/posts/10158146880959551
آزاد کشمیر کی سرحد پر بھارتی بمباری کا پاک فوج کی جانب سے منہ توڑ جواب ، پاک فوج کی اس بہادری اور جانفشانی پر ہم کامیابی کے لیے دعا گو ہیں ، بھارت کو منہ توڑ جواب دینا ہماری امیدوں اور امنگوں کے مطابق ہے ۔ محترم فوجی جنرلو ! آپ کا دھیان اور صلاحیتیں جب سرحدوں کی حفاظت پر ہوں اور آپ جب بھارت کو منہ توڑ جواب دیتے ہیں تو ہمارا دل آپ کے لیے دھڑکتا ہے ۔ لیکن  جب آپ ملکی سیاست میں دخل اندازی کرتے ہیں اور اپنے آپ کو عدلیہ سے بالاتر سمجھتے ہیں ، اپنے احتساب کو اپنی توہین سمجھتے ہیں تو ہمیں بہت برا لگتا ہے ، کیونکہ ہم اکیسویں صدی میں رہ رہے ہیں ، جہاں انسانی ذہنی غلامی تک کی گنجائش نہیں ہے ۔ باقی رہی بات آپ کے مفت وکیلوں کی تو ان کو ہم آگ لگاتے رہیں گے کیونکہ ان کی قسمت میں ہی اچھلنا ہے ، چاہے ڈی چوک ہو یا ان کا ڈرائینگ روم جہاں یہ موبائل پر کسی کی پوسٹ پڑھیں ۔ تحریر صہیب جمال "سرحدوں" پر فرائض انجام دیتے فوجیوں سے محبت رکھنے والا

##############################
https://web.facebook.com/suhaib.jamal.1/posts/10158143997244551
پوتوں کے نام مشرف کا خط پیارے پوتو ! میں تمہارا اچانک کا دادا ابو ، اچانک اس لیے کہ چند برس پہلے تک تو تمہارا بڑا بھائی تم لوگوں کی سیاسی پیدائش یعنی 126 دن کے دھرنے سے پہلے ، مجھے غدار کہا کرتا تھا اور مجھے پھانسی پر لٹکتا دیکھنا چاہتا تھا پھر میرے ہی دوست جنرل چاچا نے اس کو دادا ابو کی اہمیت اور فضیلت سے آگاہ کیا اب وہ سدھر چکا ہے اور میرے لیے تن من دھن کی بازی لگا رہا ہے ، جس طرح اس نے میرے بیٹے کی مدتِ ملازمت میں توسیع کے لیے اس گرتی ہوئی معیشت کے جھمیلوں ، کشمیر میں بھارت کی جارحیت ، آزاد کشمیر میں مسلسل بمباری کے عذاب کو پسِ پشت ڈال کر ابو کی عظمت کو بلند کیا اس کا انعام اور اپنی کرسی کا حق ادا کردیا ، کیونکہ میرے بیٹے کو یہ کرسی عوام کی خدمت کے لیے نہیں ہماری خدمت کے لیے ملی ہے اور جس طرح بیٹے نے پوری کابینہ کو اس کام پر لگایا اس کی مثال نہیں ملتی ۔ دیکھو دل چھوٹا نہ کرنا ، چاہے گیس دو سو فیصد سے زیادہ مہنگی ہو اور تم لوگوں کو روٹی پکانے کے لیے ملے یا نہ ملے ، فیکٹری ، انڈسٹریز اور سی این جی اسٹیشنز کو محروم رکھا جائے ، تم لوگ دھیان نہ دینا ۔ شاہ سلمان چاہے ملائیشیاء سمٹ میں جانے سے روکے ، تین ملکوں کا ٹی وی چینل چاہے بننے سے پہلے ہی کاغذوں میں دبا رہے ، تم لوگ مایوس نہ ہونا ، امت مسلمہ اور اس کا درد ہمارے وطن پاکستان کے لیے ہوتا ہی نہیں ہے ، جہاں تک میرے بڑے پوتے کی تقریر کا تعلق ہے تو وہ تم لوگوں کے حوصلوں کے لیے تھی عمل کے لیے نہیں ، میرا بڑا پوتا ایک اچھا موٹیوشنل اسپیکر ہے ، باقی کام تو ابو کرتے ہیں ، پھر تم لوگ اس کے یوٹرنز سے متعارف ہو ، یہ اسلامی ممالک تو واقف نہیں تھے اب وہ بھی متعارف ہوگئے ہیں ، ویسے بھی ہر ریاستی کمزوری کو "ملکی مفاد اور ہماری حکمتِ عملی" کہہ کر تم لوگوں کو بہلا ہی لیتے ہیں ۔ پیارے پوتو ! ملک میں ابھی کوئی اہم کام نہیں ہیں سوائے ہماری عزت و وقار کو قائم رکھنے کے ۔ سنو تم لوگوں کے کرنے کے کام !  جہاں کوئی نالائق اور کم عقل ہم پر تنقید کرتا ملے اس پر تنقید شروع کردو ، چاہے دلیل ہو نہ ہو ، ٹرولنگ کرو ، ہر جگہ یہی جھوٹ کہو کہ "آپ نے بھی تو ایسا کیا تھا" جب آپ یہ کہتے ہیں کہ آپ نے بھی ایسا کیا تھا تو سمجھ لو ہر گناہ جائز ہو جاتا ہے ۔ وہ جو محلہ پنچایت کے مکھیا نے مجھ کو سزا دی ہے اس کی کردار کشی کرو اور میرے وہ وہ فضائل بتاؤ کہ منکر نکیر بھی مجھ سے کہیں "آپ سے کیا سوال کرنا" مجھے کسی بھی طرح ہیرو ثابت کرو ، فاتح خانہءِ کعبہ بتاؤ ، کارگل میں معصوم ٹہراؤ ۔ سنو ! اس وقت ملک میں تم سے بڑا مدحت سرا کوئی نہیں اور تم لوگوں سے بڑا کردار کش بھی نہیں ، تم لوگ ہی ہو جو بنا کسی مفاد کے مفت کے وکیل ہو ، جیسے سدھو کے فضائل بیان کیے تھے ، عاطف میاں کو دنیا کا سب سے عظیم معیشت دان بنایا تھا ، تم لوگوں کو تو سلام پیش کرنا چاہیے بیٹے کے دور میں ہر پولیس مقابلے کا تم لوگ دفاع کرتے ہو مجھے تو یہ لگتا تم میں سے کوئی تمہارا بھائی بھی مارا جائے تو تم لوگ اس کو جائز قرار دو ، یہ خوبی دنیا بیغیرتی کہتی تم لوگوں کی پرواہ نہ کرنا اپنا کام کرو ۔ دیکھو ! فضائلِ مہنگائی بیان کرتے رہنا یہ تم لوگوں کا مستقل کام ہے ۔ ابھی یہی کرنے کے کام ہیں باقی وقت کے ساتھ ساتھ ہدایت جاری کی جاتی رہیں گی ۔ والسلام اچانک کا دادا ابو خط بذریعہ "غدار صہیب جمال"

##############################
https://web.facebook.com/suhaib.jamal.1/posts/10158152946589551
مشرف پاکستان کا مقبول ترین شخص ۔ اس کو کہتے ہیں رائے عامہ کا کھیل ، اس کو کہتے ہیں لوگوں کے دماغ کو سحر میں مبتلا کرنا ، کسی بھی غیر اہم شخص یا موضوع کو اہم بنا کر پیش کرنا ۔ اب ذرا سوچیں ! اگر مشرف اتنا ہی لوگوں کو عزیز ہوتا اور مقبول لیڈر ہوتا تو دوہزار تیرہ کے الیکشن میں اس کی آل پاکستان مسلم لیگ شاندار نتائج دیتی ، نہیں تو مشرف ہی ممبر اسمبلی منتخب ہوتا ۔ اگر واقعی مشرف عوامی لیڈر تھا تو اس کے دور میں ق لیگ دو ہزار تیرہ کے الیکشن میں اس کو اپنی پارٹی کا سربراہ بنا کر الیکشن لڑتی ، شیخ رشید جو اب بھی اس کے گن گاتے نہیں تھک رہا وہ اپنی ، عوامی مسلم لیگ نہیں بناتا ۔ پھر پی ٹی آئی بھی اس کی اتحادی ہوتی ، آج ایم کیو ایم جو اس کے لیے جلوس نکال رہی ہے وہ نبیل گبول کو سیٹ دے سکتی تھی تو وہ اس کو کسی ایک جگہ سے ممبر اسمبلی بنا دیتی مشرف کی حمایت کر دیتی ۔ دوستو ! یہ سیاسی کھیل نہیں ہے مشرف کا معاملہ عوامی نہیں ہے ، دراصل یہ ایک ادارے کی انا ہے ۔ یہ سب پارٹیاں کٹھ پتلیاں ہیں ، ان سب کی ڈوریں کہیں اور سے ہلتی ہیں ، ایم کیو ایم کی مجبوری ہے مشرف کے لیے جلوس نکالنا ان کی ڈیوٹی ہے ، اب اس کو وہ قانون کی بالادستی کا نام دیں یا ملک میں انصاف کو بول بالا کرنے کا ۔ پی ٹی آئی کی مجبوری یہ ہے کہ عدالت کے فیصلے پر عمل کرنا حکومت کا کام ہے ، یہ ویسے ہی عوامی طور پر کمزور ترین پارٹی ہے ان میں اتنا دم نہیں کہ یہ اتنے بڑے ادارے سے ٹکر لیں اور مجرم کو بیرونِ ملک سے بلا سکیں ، ان کا اس فیصلے کے خلاف سپریم کورٹ جانا ، جج کی دماغی حالت پر انگلی اٹھانا اور جوڈیشنل کونسل میں وقار سیٹھ کے خلاف نااہلی کا کیس کرنا بالکل فطری ہے ، کمزور کا ٹوٹ جانا اور جھک جانا فطری ہی ہے ۔ اگر ان کو مضبوط ہونا ہوتا تو یہ سول حکومت ہے اس کو سویلین اداروں کے ساتھ کھڑا ہونا چاہیے تھا ۔ سوچیں فوج کیوں اتنا بلبلا رہی ہے ؟ کیونکہ اس ملک اور اس زمین کے بارے میں ان کے چھوٹے سے چھوٹے سپاہی سے لے کر ٹاپ جنرلز تک کو اس سوچ کے ساتھ پروان چڑھایا جاتا ہے کہ "یہ وطن تمہارا ہے عوام خوامخواہ اس میں"  تحریر صہیب جمال

##############################
https://web.facebook.com/suhaib.jamal.1/posts/10158157471399551
شاہدرہ ، دوریاں ، لوات ، کیرن ، پونچھ اور کوٹلی انڈیا نے دراندازی شروع کرنے کی کوشش کی ہے ، پاک فوج مکمل تیار ہے ، ان شآ اللّٰہ منہ توڑ جواب دے ، ہمارے سپاہی اور جوان ، جذبہ شہادت سے شرسار ہیں ، بھارتی گیدڑوں نے اپنے ملک کے اندر ویسے ہی اپنی ایسی کم تیسی کی ہوئی ہے ، اب اگر یہ ہمارے فوجیوں کو چھیڑیں گے تو مزید ایسی کم تیسی پھیری جائے گی ۔ ملازمت توسیع ،  اور مشرف پھانسی کیسز اسٹیبلشمنٹ کے سیاسی کردار سے سو اختلافات کے باوجود مجھے یہ بارڈر پر کھڑے فوجی اپنے بھائی لگتے ہیں اور فتح ان کا مقدر ہو یہ دعا رہتی ہے ۔ بھائیو ! تم لڑو ہماری دعائیں تمہارے ساتھ ہیں ہم تم سے محبت رکھتے ہیں ، قوم تمہارے پیچھے ہے ۔ ان شآ اللّٰہ قوم کو خوشخبری ملے گی  تحریر صہیب جمال

##############################
https://web.facebook.com/suhaib.jamal.1/posts/10158156208849551
اس کو کہتے ہیں "بھرم ٹائٹ پتیلا خالی" تین مہینے چار مہینے کا یہ حکومت اپنے سوشل میڈیا رائیڈرز کو اچھلنے اور ناچنے کا موقع دیتی ہے ۔ رانا ثناء اللّٰہ کی گرفتاری کے بعد یوتھیوں نے ایسی ایسی ڈرگ کی کہانیاں بنائیں کہ اٹالین ڈرگ مافیا بھی دانتوں میں انگلیاں دبائے بیٹھی تھی کہ یہ رانا تو ہم سے بھی بڑا ڈرگ ڈان ہے ۔ اس حکومت کا وطیرہ یہ ہے کہ پہلے گرفتار کرو ، پھر میڈیا اور سوشل میڈیا پر جھوٹا پروپیگینڈا کرکے خوب بدنام کرو ، پھر عدالت میں جب کچھ پیش نہ کرسکو اور عدالت جب ضمانت دے دے تو اس کو بدنام کرو ، عدالت کو گالیاں دو ۔ یوتھیو ! کبھی تو عقل سے کام لو ، تم کو بیوقوف بنا کر ڈی چوک پر نچوا نچوا کر اس ایلیٹ کلاس نے بوٹوں کی پالش کرکے اقتدار حاصل کیا ہے ، یہ یاد رکھنا اس دفعہ واقعتاً پاکستان کی ایلیٹ کلاس اقتدار میں ہے ، اپنے لیڈرز کا جائزہ لو تو ان کا عوام سے کبھی واسطہ نہیں رہا ہے ، دنیا بھر میں لیڈرز گراس روٹ سے تیار ہوتے ہیں ، تمہارے لیڈرز پیرا شوٹس سے تیار ہوئے ہیں ، اپنے لیڈرز کا رہن سہن چیک کرو ان کی محافل دیکھو سب ایلیٹ کلاس ہیں ، آپ کی اسٹیبلشمنٹ تک ایلیٹ کلاس ہے ۔ ایلیٹ کلاس جب سازشی ہوتی ہے تو وہ عدالت کو بھی اپنے گھر کی باندی سمجھتی ہے ۔ اینٹی نارکوٹکس کا سربراہ جو شہریار آفریدی کے ساتھ پریس کانفرنس میں ساتھ ہوتا تھا وہ اس محکمہ کا سربراہ اور حاضر فوجی افسر ہے ، یعنی براہِ راست یہ محکمہ فوج ہی چلا رہی ہے ، چلائے کیونکہ یہ ملک کی سیکیورٹی کا معاملہ ہے ۔ جس وقت شہریار آفریدی "اللّٰہ رسول" کی قسمیں کھا رہا تھا ، یہ افسر ساتھ بیٹھا ہوتا تھا اور شہریار آفریدی "اللّٰہ کو جان دینی ہے ، اللّٰہ کو جان دینی ہے" کہہ کہہ کر یہ بتا رہا تھا کہ اس نے خود ثبوت دیکھے ہیں ، اس نے خود وڈیو دیکھی ہے ، اس وقت یہ حاضر افسر ساتھ بیٹھا مسکرا رہا ہوتا تھا ۔ پتہ نہیں وہ سویلین وفاقی وزیر کی بعد میں کتے والی ہونے پر مسکرا رہا تھا یا آئیندہ اپنی ناکامی پر ۔ اس محکمہ اور اللّٰہ رسول کی قسموں پر عوام کا اعتبار اٹھ چکا ہے اس کی وجہ یہ ایلیٹ کلاس پارٹی ہے۔  رانا ثناء اللّٰہ کی گرفتاری پر میں نے کہا تھا کہ اس کیس سے مضبوط کیس "ماڈل ٹاؤن ظلم " ہے ۔ مگر مجھے لگتا ہے ، اس میں بھی کچھ افسران کے نام آئیں گے جو پنجاب کی شیر شاہ سوری حکومت کے منظورِ نظر ہیں ۔ یہ پارٹی ، مراد سعیدے ، فیصل واوڈے ، شہریارے ، محمد علی خانے ، فوادے ، فردوسے ، شوکتے اور چوہانے کے ریاستی لطائف کا مجموعہ ہے ، اوپر سے نیازی کوئی نہ کوئی یوٹرن لے کر ، زبان کی پھسلن ، یورپ کی سرحدوں کو ملا کر اور کٹوں مرغیوں انڈوں کی چول مار کر  اپنے نرم و نازک یوتھیوں کو سوشل میڈیا کے جنگل میں ہم جیسے بھیڑیوں کے آگے ڈال دیتا ہے ۔ اس لیے میں کہتا ہوں ، تبدیلی صرف تقاریر میں ہیں باقی وہی چور بازاری ہے ، میں تو ان کو #ٹھگز #آف #نیا #پاکستان کہتا ہوں ۔ چہرے نہیں نظام کو بدلو ۔ تحریر صہیب جمال

##############################
https://web.facebook.com/suhaib.jamal.1/posts/10158160514559551
شہریار آفریدی دو دن سے اپنی بےعزتی انجوائے کرکے کسی بھی وقت اللّٰہ کو جان دینے نکل پڑے ہیںشہریار آفریدی دو دن سے اپنی بےعزتی انجوائے کرکے کسی بھی وقت اللّٰہ کو جان دینے نکل پڑے ہیں

##############################
https://web.facebook.com/suhaib.jamal.1/posts/10158166341834551
انصافیو ! ہم نے آپ کے ساتھ مذاق کیا تھا سامنے کیمرہ ہے ہاتھ ہلا دو پی ٹی آئی حکومت اور کرپشن کیسز 🤣انصافیو ! ہم نے آپ کے ساتھ مذاق کیا تھا سامنے کیمرہ ہے ہاتھ ہلا دو پی ٹی آئی حکومت اور کرپشن کیسز 🤣

##############################
https://web.facebook.com/suhaib.jamal.1/posts/10158169724584551
یہ ہوتا ہے سسٹم ۔۔۔ ! بھارت سے مجھے لاکھ نفرت سہی ، لاکھ دشمنی سہی  مگر ان کے محکمے اپنے اداروں کے سسٹم کے تحت چلتے ہیں ، شاید یہی ان کی جمہوریت کی کامیابی ہے ۔ یہی رویّہ ان کو دنیا میں اہمیت کا حامل بناتا ہے ، ان کا تأثر دنیا میں ہم سے بہت بہتر ہے ۔ بھارت میں احتجاج جاری ہیں پورا ملک فساد سے متاثر ہے ، کشمیر میں ان کی فوج غاضب ہے ، بارڈر پر الرٹ ہیں ، مسلسل آزاد کشمیر پر بمباری کر رہے ہیں ، بہت سی ریاستیں باغیوں کے نرغے میں ہیں ۔ مگر ان کی ریاست کا ایک جوائنٹ سیکرٹری ایک لیٹر سے وہاں کے آرمی چیف کو یہ بتاتا ہے کہ آپ کی مدّت پوری ہوگئی ہے آپ اپنے بعد والے کو اختیار منتقل کردیں ۔ نہ وہاں کوئی سیکیورٹی رسک پیدا ہوا ، نہ کوئی ففتھ جنریشن وار کا سامنا ہوا ، نہ ہائبرڈ وار کا قصہ ہے ۔ اللّٰہ ہم کو بھی ایسی ریاست دے آمین تحریر صہیب جمال

##############################
https://web.facebook.com/suhaib.jamal.1/posts/10158173011119551
پہلے کمنٹ کے لنک سے میرا کوئی تعلق نہیں جیسے نارکوٹکس والوں نے شہریار آفریدی کے بیانات سے لاتعلقی کا اظہار کیا ہےپہلے کمنٹ کے لنک سے میرا کوئی تعلق نہیں جیسے نارکوٹکس والوں نے شہریار آفریدی کے بیانات سے لاتعلقی کا اظہار کیا ہے

##############################
https://web.facebook.com/suhaib.jamal.1/posts/10158176278804551
مائی بچ گئی کیونکہ ہینڈسم نے صرف دعویٰ کیا اگر وہ چھڑی اٹھا کر دے دیتا تو مائی اوپر پرواز کر جاتی ۔ بس پاکستانیو ! دعا کرو "پشاور بی آر ٹی " نہ بنے خدانخواستہ پی ٹی آئی کی تاریخ کا واحد منصوبہ ہے کہیں یہی حشر نہ ہو ۔۔۔۔ خان صاحب خدا کے لیے وعدے کریں ، کام کچھ نہیں کیجیے گا 😂😂😂

##############################
https://web.facebook.com/suhaib.jamal.1/posts/10158176136059551
اسے کہتے ہیں ادھوری قوالی  پی ٹی آئی والوں کی خاص بات کیا ہے ۔۔۔۔۔ جھوٹ ۔۔۔ ! الزام ۔۔۔۔ ! بہتان تراشی ۔۔۔۔ ! ٹرولنگ .... ! فوٹو شاپ اسکینڈلز ۔۔۔ !  اب ذرا میرے اتوار والے مضمون کو پڑھیں اور پی ٹی آئی کی روایتی دروغ گوئی چیک کریں ۔۔۔ یہ لکھتے ہیں  انڈین آرمی چیف کا نوٹیفیکیشن  ، جبکہ جوائنٹ سیکرٹری ڈیفینس کا جاری کردہ نوٹس تھا ، میرے الفاظ بھی یہی تھے ، میری مثال کی وجہ ایک چھوٹا سیکریٹری تھا  اگر ان کی حکومت یہ قانون نہ بناتی تو کیا ان کے آرمی چیف میں ہمت تھی کہ وہ اس جوائنٹ سیکرٹری کے نوٹیفیکیشن کو رد کر دیتا ؟  انہوں نے لکھا آرمی چیف کی مدتِ ملازمت ، یہ سمجھے وہاں بھی کوئی ایک آرمی چیف ہی ہے ، یہ صاحب تصحیح کرلیں ، آرمی چیف نہیں "آرمی چیفس" آئیندہ آنے والے تمام چیف ۔ اب انہوں نے ہر آرمی چیف کی ریٹائرمنٹ کی عمر باسٹھ سے پینسٹھ کردی ہے ، کسی ایک باجوہ کے بوٹ چاٹنے کے لیے نہیں ۔ اس حکومت کی نااہلی چیک کریں ان سے اپنے محسن اور آقا کے لیے ایک نوٹیفیکیشن تیار نہ ہوسکا ، عدالت نے دھوبی کا کتا بھی نہیں سمجھا ، پھر جاتے قلم چلاتے ، پھر آتے ، پھر جاتے ، شرم کرو !  یہ دیکھو ان کی سول سپرمیسی نہ قانونی سقم تھی نہ نااہلی تھی ، آپ کے پاس تو ویسے بھی کرائے کے وزیر ہیں، جتنی ہڈی اتنا کام  🤣🤣 ۔ مزے کی بات یہ ہے  نیب زدہ افراد کی نحوست نے خان کو دنیا کا جھوٹا ترین وزیراعظم بنا دیا یہ نحوست پوری پی ٹی آئی کو قبول ہے کیونکہ جھوٹ ان کا مذہب ہے ۔ فی الحال ہم بوٹ چاٹنے کی پچھلی مہم سے محظوظ ہوکر ، دوستوں کو نیب آرڈیننس میں ترمیم کرکے مزے دینے سے لطف اندوز ہو رہے ہیں ، پھر لوگ نیازی کی پچھلی وڈیوز لے آئے ہیں 🤣 ۔ _______________________۔۔۔۔۔۔۔ __________________

##############################
https://web.facebook.com/suhaib.jamal.1/posts/10158180251669551
عوام کی جیبیں خالی کرنے سے اس سال کی ابتداء ہوئی ہے  پتہ نہیں کتنا عرصہ مزید نہیں گھبراناعوام کی جیبیں خالی کرنے سے اس سال کی ابتداء ہوئی ہے  پتہ نہیں کتنا عرصہ مزید نہیں گھبرانا

##############################
https://web.facebook.com/suhaib.jamal.1/posts/10158181114319551
2019 میں حکومتِ شغلیہ نے کئی فلموں کے ٹریلر جاری کیے اور عوام میں بےانتہا پذیرائی ملی ، مگر فلم بجٹ نہ ہونے کی وجہ سے تکمیل تک نہیں پہنچیں ۔ جو ٹریلر سرفہرست رہے ان کا مختصراً عوام کی تفریحِ طبع کے لیے  ذکر کیا جا رہا ہے ۔ "بس گیس نکلنے ہی والی ہے" شوٹنگ کا مقام کراچی کا ساحل ، ہیرو تھے خود نیازی صاحب اور ساتھی اداکار عمر ایوب تھے ، پروڈکشن یوتھیا فلمز نے انجام دینی تھی مگر یہ فلم ادھوری ہی فلاپ ہوگئی ۔ "نوکریاں جوتوں میں بٹیں گی" اس کے ہیرو فیصل واڈا تھے اس کا پرومو بھی خوب ہٹ ہوا ، ان کے ساتھ ولن اس وقت حامد میر تھے ، اس کی پروڈکشن تھکے انصافی پکچرز نے کی ۔ "بی آر ٹی اگلے مہینے بنے گی" اس فلم کا پرومو بھی زبردست شہر پشاور میں شوٹ ہوا ، شوکت یوسفزئی نے مرکزی کردار ادا کیا ، یہ فلم اب بھی زیرِ تکمیل ہے ، جس دن یہ فلم بن گئی اس دن فیس بک پر اس فلم کا ایسا ذکر ہوگا جیسے کھسروں کے گھر اولاد پیدا ہوگئی ہو ۔ "این آر او نہیں دوں گا" اس فلم کے ہیرو بھی نیازی صاحب تھے اس فلم کی خاصیت یہ تھی کہ ہر پندرہ دن میں اس فلم کا ذکر ہوتا ، اس فلم کے سارے ولن کریکٹر آہستہ آہستہ فلم سے نکل گئے اور اس فلم کی ریلز پر آخری جو کیل ٹھونکی گئی وہ نیب قوانین میں ترمیم کرکے ٹھونکی گئی ، جس میں دوستوں رشتے داروں کو فلم نہیں ملی این آر او مل گیا ۔ "بوٹ ہم چاٹیں گے" اس فلم میں نیازی صاحب ہیرو تھے اور فروغ نسیم ، اٹارنی جنرل بھی مرکزی کردار ادا کر رہے تھے اور پشت پر عسکری پروڈکشن تھی ، اس فلم میں ہیرو اپنے ابو اور دادا ابو کے لیے جان کی بازی لگاتا ہے ، مگر یہ فلم بھی صرف ٹریلر کےحد تک رہی ۔ "میں نے جان اللّٰہ کو دینی ہے" یہ فلم تمام فلموں کے پرومو میں بازی لے گئی اس فلم میں ہیرو شہریار آفریدی ایک ایڈونچر کرکے ولن رانا ثناء اللّٰہ کو پکڑتا ہے ، مگر پھر جان اللّٰہ کو دینی ہے جان اللّٰہ کو دینی ہے کہ مسلسل جملے نے تباہی مچادی اور ولن جو پندرہ کلو ہیروئن لے جاتے ہوئے پکڑا جاتا ہے وہ پُھر سے اڑ جاتا ہے اور جان ہیرو کے پاس ہی رہتی ہے ۔ دوستو ! ایک فلم جو کہ 2019 کے دسمبر میں شروع ہوئی جس کی شوٹنگ بھی ہوچکی ہے اور ہیروئین حریم شاہ خود رائٹر ہے خود ڈائیریکٹر خود ہی ہیروئین خود ہی کیمرہ وومن ہے اس فلم کا نام ہوگا "حریم نچائے وزیر " ایک نام اور بھی تجویز کیا گیا ہے "حریم زادے" دیکھیں کس کے نام قرعہ نکلتی ہے ، اس کی پروڈکشن  حریم اینڈ صندل فلمز نے کی ہے ۔ امید ہے دوہزار بیس میں بھی ہم ناکام فلموں کے کامیاب ٹریلر دیکھیں گے ۔ تحریر صہیب جمال

##############################
https://web.facebook.com/suhaib.jamal.1/posts/10158186707344551
یہ کھیل ہیں مفادات کے ۔۔۔۔ کافی پہلے لکھ چکا ہوں کہ ، آرمی چیف کو پچاس سال کی توسیع دیں ہمیں کیا ۔۔۔ ہمیں تو ایسا ملک چاہیے جہاں انصاف ہو ، کاروبار ہو ، ایمان محفوظ ہوں ، مہنگائی سے نجات ہو ۔ پاکستان کی تمام سیاسی پارٹیز مفادات کا کھیل کھیلتی ہیں اور کھیل کھلانے والے مفادات کے لیے ان سے کھیلتے ہیں ۔ جہاں عسکری ترجمان کسی الیکشن کے بعد جب یہ کہے کہ "وتعز من تشاء وتذل من تشاء" پھر انہی پارٹیز کو ذلت دے کر ان سے اپنے چیف کے لیے توسیع کے قانون پر تائید بھی لے اس کے بدلے غیر اعلانیہ این آر او بھی دے ۔ ہم عوام یہ سوچیں کہ چیف کی توسیع حکومت کے لیے کتنی اہم ہے کہ سات کابینہ کے اجلاس ، عدالت میں پوری حکومت کی دوڑ لگی رہی ۔ دوسری طرف  عوام گیس سلنڈر اور سی این جی کے لیے سڑکوں پر قطار لگائے کھڑے تھے ، بجلی اور گھریلو گیس کی قیمتیں بڑھا دی گئیں ، پٹرول مہنگا کردیا ۔ بس یہ سمجھیے عوام ایک طرف ہیں اور بوٹ کی چاکری کرنے میں سیاسی پارٹیز دوسری طرف ۔ ہمیں بہت اچھا لگتا جب ملک میں خوشحالی ہوتی عوام کو سکون ہوتا اور تمام محکموں کے چیفس کو پچاس پچاس سال کی توسیع دی جاتی ۔ ہم عوام کی ترجیحات کچھ اور ہیں ، کرسی ، سیاست اور ریاست کی ترجیحات کچھ اور ۔ تحریر صہیب جمال

##############################
https://web.facebook.com/suhaib.jamal.1/posts/10158189656809551
اندھے مقلد کتنا واضح فرق نظر آیا ہے ، نون لیگ ، پیپلز پارٹی کے سپورٹرز اور کارکنان نے اپنی قیادت کے ملازمت توسیع کی حمایت کے فیصلے پر جو ردِ عمل دیا اور جس طرح کھل کر تنقید کی ، ان کے غلط رخ کو غلط کہا اور بیزاری کا اظہار کیا ، اس سے ثابت ہوا کہ بالغ سیاسی پارٹیز بالغ ہی ہوتی ہیں ۔ اب ان کی پارٹی چاہے حمایت کرے یا مخالفت ان کا ردعمل سب کے سامنے ہے ۔ ڈوب کر مر جانا چاہیے ان تمام پی ٹی آئی کے اندھے مقلدین کو جنہیں ان کی قیادت نے رسی سے باندھ کر جہاں چاہتی ہے ڈال دیتی ہے ، یہ ڈی چوک کے تربیت یافتہ ہی رہیں گے ، شیرو اور موٹو سے کم ان کی حیثیت نہیں ۔ یہ ہیلی کاپٹر پچپن روپے فی کلو میٹر کی بھی حمایت کرتے ہیں ، یہ عاطف میاں کے لیے بھی ریوڑ بن سکتے ہیں ، یہ سکھوں کے مفت کے وکیل بھی بن جاتے ہیں ، یہ علیمہ باجی کی چھپائی دولت کو مزید چھپانے کے لیے نوٹوں پر الٹے لیٹ جاتے ہیں ، یہ ساہیوال واقعہ اور صلاح الدین قتل کیس پر بھی دفاعی شیلڈ لے آتے ہیں ، یہ نیازی دور کی مہنگائی کو حلال اور پاک مہنگائی کہتے ہیں چاہے خود کشکول لے کر بھیک مانگیں ، یہ اعظم سواتی اور خاور مانیکا پولیس کیس میں بھی حمایت کرتے ہیں ، ان کے دور میں بچیوں کے ریپ والدین کی غلطی ہوتے ہیں اور دوسروں کے دور میں حکومت کا قصور ٹہرتا ہے ، یہ کبھی جھوٹ میں اتنے آگے نکل جاتے ہیں کہ ان سب کے ماموں کا بیٹا کامران ہی ہوتا ہے ، یہ بی آر ٹی کی کرپشن کو جائز کہنے میں آگے آگے نظر آتے ہیں ، یہ بھول چکے ایک کروڑ نوکریاں ، پچاس لاکھ گھر ، عافیہ صدیقی کو واپس لانے کا سیاسی نعرہ ، دو سو ارب ڈالر ، میں رلاؤں گا میں ایک ایک کو پکڑوں گا چھوڑوں گا نہیں کا دعویٰ ۔ ان کی پارٹی ایک محکماتی ملازمت توسیع پر لگی ہو ، یہ مانگے کے پاجامے پر لال انڈر وئیر پہن کر سپر مین بن جاتے ہیں ، یا سابقہ آرمی چیف کی مالش میں بوٹ پالش سے تلوے پالش تک پہنچ جاتے ہیں ، ان کی پارٹی جس کو اپنا ابو مانے یہ بھی مان لیتے ہیں ، جس کو دادا ابو کہے اس کو دادا ابو کہہ دیتے ہیں ، یہ اتنے ہلکے دماغ کے ہیں کہ ان میں سے ہی کسی ایک کا ایکسرے خان نے اپنی ایک موٹیوشنل اسپیچ میں دکھا کر کہا تھا کہ "یہ وہ دماغ ہے جو چھوٹا رہ گیا ہے اور یہی میرے سپورٹرز ہیں"  ان کا وزیر جوتوں میں نوکریاں بانٹے یہ اپنے جوتوں سے موزے نکال لیتے ہیں اور جوتے کندھوں پر رکھ لیتے ہیں ، ان کا وزیر کہے مجھے اللّٰہ کو جان دینی ہے یہ ڈی چوک پر فنائل کی بوتل لے کر اپنی جان دینے کو تیار ہو جاتے ہیں ، بعد میں پتہ چلتا ہے وزیر نے سستی والی پی تھی ، یہ اس پر بھی شرمندہ نہیں ہوتے ، ان کو اس پارٹی میں صرف اور بےعزتی کو سہنے کے لیے چھوڑا گیا ہے ۔ ان کے نابالغ دلائل سنیں تو آپ سر دھنتے رہیں ، ان کی سب سے بڑی دلیل یہ ہے کہ  "فلاں نے بھی تو ایسا کیا تھا" ، "آپ نے بھی تو ایسا کیا تھا"  یا "ہمیں تو اتنے ووٹ ملے تھے تم کو اتنے ووٹ ملے تھے" بیوقوفو ! مسجد میں کم ہی لوگ ہوتے ہیں ، مجرہ دیکھنے مجمع ہی لگتا ہے ، ووٹ اگر حق کی دلیل ہوتے یا عوامی حمایت حق جاننے کی پہچان ہوتی تو دنیا کی بڑی بڑی تحاریک پہلے دن دم توڑ چکی ہوتیں ، مگر ان کو یہ نظریاتی باتوں سے کچھ نہیں لینا ، ان کو یہ پتہ ہے "بوٹ چاٹو ، کرسی بچاؤ"  ان کی پوری قیادت سے نیچی ذات کے سیاسی سپورٹرز تک کو سیاسی معلومات نہیں ، ان کو لوگ خان کی پرانی تقریر دکھا دکھا کر شرمندہ کرتے ہیں یہ اس کو پاکیزہ یوٹرن کہہ کر ٹک ٹاک پر حریم شاہ کو دیکھ کر سو جاتے ہیں ۔ ان کی سیاسی سوچ انیل کپور کی نائیک فلم ہے جس میں وہ کچھ دنوں میں تبدیلی لے آتا ہے ، اس کے شارٹ کلپ بنا بنا کر یہ واٹس ایپ کیا کرتے تھے اور کہتے تھے دیکھنا اپنا خان بھی یہی کرے گا ، جاہلو ! وہ فلم تھی ، شوٹنگ تھی ۔ یہ آپ کو ہر جگہ ذہنی غلام ملیں گے ان کی قیادت ججز کو گالی دے یہ بھی گالی دیں گے ، ان کی قیادت بوٹ چاٹے یہ ان کی تقلید میں اپنی گلی کے چوکیدار کے بوٹ چاٹنے لگتے ہیں ، ان کا کام نیازی کے خطاب پر ناچنا ہے ، ان کی حیثیت صرف اور صرف ڈی چوک پر ناچنے سے زیادہ نہیں ، ان کی حیثیت ایک ٹک ٹاک یوزر حریم شاہ سے زیادہ نہیں ۔ میں پہلے بھی کہتا تھا اور اب بھی کہتا ہوں ، یوتھیے کائنات کے بدترین سیاسی سپورٹرز ہیں ۔ تحریر صہیب جمال

##############################
https://web.facebook.com/suhaib.jamal.1/posts/10158193219964551
جس وقت جماعت اسلامی نے ایاز صادق کو اسپیکر کے لیے اور راجہ ظفر الحق کو سینیٹ چیئرمین کے لیے ووٹ دیے تو ۔۔۔  یہ سیاسی نابالغ ، ڈی چوک سیاسیات کے طالبعلم ، سیاسی ٹھمکوں کے ماہر کہتے تھے کہ جماعت اسلامی نے اسٹیٹس کو کی حمایت کی ، کرپٹ لوگوں کو ووٹ دیا ۔ آج جب جماعت اسلامی آرمی چیف کی ملازمت توسیع بل کی مخالف ہے تو یہ فرقہءِ یوٹرن کے مقلدین ، یوٹرن مارتے ہیں اور فخر سے طعنہ دیتے ہیں کہ "ایک" ووٹ سے کیا ہوتا ہے ، اس کی حیثیت کیا ہے ؟ جب تمہارا جاہلانہ دل و دماغ چاہے اپنی مرضی کا مؤقف اپناتے ہو ۔ یہی طعنہ تم مولانا فضل الرحمٰن کو دیتے ہو کہ وہ نوازشریف اور زرداری کی حکومتوں میں شامل رہے ، اب جب وہ آرمی بل کے مخالف ہیں تو کہتے ہو ان کے ووٹ کی کیا حیثیت ؟ جب تم کو زہر اگلنا ہو تو حیثیت ؟ کیا عجیب گھٹیا دماغ پایا ہے ، جاہلینِ ڈی چوکیوں نے ۔ جانو شیرو ! تم لوگوں نے تو پیپلز پارٹی کے حمایت یافتہ کو سینیٹ کا چیئرمین بنایا اور ڈپٹی چیئرمین بنایا ، خیبرپختونخواہ میں ممبرز بیچ دیے ، کبھی پوچھو ناں نیازی سے بیس ممبرز کے خلاف جو کمیٹی بنائی تھی اس کا فیصلہ کیا ہوا ؟  جس پارٹی کو دہشت گرد قرار دینے کے لیے لندن گئے اس ایم کیو ایم کے اتحادی ہو  جس شیخ رشید کو چپڑاسی سے بدتر کہا وہ تمہارا وزیر ہے  جس شخص کو پنجاب کا سب سے بڑا ڈاکو کہا اس کی پارٹی سے اتحاد ہے اور وہ ڈاکو خود پنجاب اسمبلی کا اسپیکر ہے  آپ نہیں پوچھو گے کیونکہ آپ جماعت اسلامی کو پرکھتے ہو فرشتوں کی کسوٹی پر اور ووٹ دیتے ہو ، میراثیوں ، زانیوں ، ڈاکوؤں ، خائنوں اور لٹیروں کو ۔ ڈاکٹر اسرا احمد رح نے ایک موقع پر بالکل صحیح فرمایا تھا کہ "دنیا کی منافق ترین قوم پاکستانی قوم ہے"  اس لیے کہا جاتا ہے کہ جیسی قوم ویسے حکمران ، رعایا اپنے حکمرانوں کے دین پر ہوتی ہے ۔ کوئی یوتھیا کہیں بھی یہ طعنہ دیتے ملے اس کے منہ پر یہ تحریر مار دیں ، یقین کریں اگر ذرا بھی غیرت ہوگی تو اپنے رویّہ سے رجوع کر لے گا اگر نہیں کرے گا تو سمجھ لیں کہ نابالغ کو مفت کا نیٹ ملا ہوا ہے ۔ تحریر صہیب جمال

##############################
https://web.facebook.com/suhaib.jamal.1/posts/10158196343619551
اتوار بازار میں جب آلو پیاز کا تھیلا لیے میں کھڑا تھا ، تو سامنے ایک ایسا جوان لڑکا دیکھا جو اپنے ساتھ جوان لڑکی کو ، ہدایت دے رہا تھا اور چہرے پر بلا کی سنجیدگی اور رعب تھا ، ساتھ  خاتون فرمانبرداری کی مثال تھیں ، شاید نئی نئی شادی ہوئی تھی ان کی ،  وہ بہت رعب سے اس کو کہہ رہا تھا ، "میرے پاس وقت نہیں جلدی کرو ، مجھے اور بھی کام ہیں ، تم لوگ بازار میں آ جاؤ تو جانے کا نام نہیں لیتے ہو " مجھے رشک آگیا ، میرا دل چاہا کہ میں بھی کچھ ایسا ہی بن جاؤں ، یہ آلو پیاز کے تھیلے دور پھینکوں اور بیگم کو آواز لگاؤں کہ "جلدی کرو ، میرے پاس وقت نہیں ہے اور بھی کام ہیں " مگر میرے پاس اور کام بھی ہوتے تو کیا ہوتے ، صبح دھوئے کپڑے سوکھ گئے ہوں تو ان کو تہہ کرنا ، کچھ صفائی ستھرائی ، برتن دھونا ۔ میں خیالوں میں گم اپنی شادی شدہ زندگی کو سوچ رہا تھا کہ اگر شروع میں ہی میں بھی بلی مار دیتا ، کوئی چیز توڑ دیتا تو آج میں بھی ایک بہادر مرد کہلاتا ، میری لوگ مثالیں دیا کرتے ۔ میری بیگم نے آواز لگائی "سنیں ! یہ پھلوں والا تھیلا بھی اٹھا کر گاڑی میں رکھ دیں کب تک ساتھ بوجھ لیے گھومتے رہیں گے " بس یہ بات مجھے تسلی دیتی ہے کہ میری بیگم کو میرا کتنا خیال ہے ، مگر پھر دھیان اس جوان جوڑے کی طرف چلا گیا ، اب وہ مزید کسی بات پر لڑکی پر برس رہا تھا کہ تھوڑی دیر میں ایک لڑکی اور سامنے سے نمودار ہوئی اور لڑکے کے ساتھ کھڑی لڑکی نے نئی آنے والی لڑکی کی طرف دیکھا اور کہا "بھابھی ! بھیا جلدی جلدی کی رٹ لگائے ہوئے ہیں ، ابھی تو بہت کچھ خریدنا ہے ، کافی چیزیں رہتی ہیں"  وہ جوان گڑبڑا گیا اس کا رعب پانی ہوگیا ، وہ گھگیاتے ہوئے کہتا ہے " گڑیا کی بچی ! جھوٹ نہیں بول ، کب کہا ایسا ، جو کرنا ہے کرو ، جتنا وقت لگانا ہے لگاؤ " اور وہ سرجھکا کر دونوں کے پیچھے چلنے لگا ۔ مجھے اپنی زندگی معمول کے مطابق لگی ساری خلش دور ہوگئی ، تھیلے اٹھائے اور گاڑی میں رکھ کر میں پھر ایک تازہ دم گدھا بن چکا تھا ، مزید باربرداری کے لیے تیار ۔ تحریر صہیب جمال

##############################
https://web.facebook.com/suhaib.jamal.1/posts/10158194292894551
فواد چوہدری نے مبشر لقمان کو تھپڑ مارا  اس میں حیران ہونے والی کیا بات ہے ؟ پہلے سمیع ابراہیم کو مارا تھا ، ٹی وی شو میں نعیم الحق نے دانیال عزیز کو مارا ، علی زیدی کو نہیں دیکھا تھا ، قربانی کرنے والوں سے کیسی بدمعاشی سے بات کر رہا تھا ، شمیم نقوی کی بدتمیزی بھی یاد ہوگی ، اعظم سواتی طاقت کے نشے میں پاگل ہوگیا تھا ، خاور مانیکا نے ڈی ایس پی کو لائن حاضر کردیا تھا ،  آئے دن ان کے ایم این اے اور ایم پی ایز کی دست درازی مار پیٹ ، پولیس پر اثر انداز ہونے کی خبریں آتی ہیں   یہ سب مغرور ہیں ، متکبر ہیں ، وردی کی سپورٹ کے نشے میں ہیں ۔ اس پارٹی کا خاصہ یہی ہے ، یاد رہے اگر گلی کے لینڈی کتے کو بھی یہ پتہ چل جائے اس کے پیچھے وردی ہے تو وہ بھی شیر ہو جاتا ہے ، میں تو اس وقت کا سوچ رہا ہوں جب ان کے نیچے سے کرسی کھسکے گی اور یہ جوتے کھائیں گے ۔ یہ وہ فواد چوہدری ہے جو میاں عاطف کی تقرری پر ہم سب کو عدم شدّت پسندی کا سبق دے رہا تھا ، آج جب اس سے حریم شاہ کے بارے میں سوال کیا گیا تو مبشر لقمان کو تھپڑ مار دیا ، اس کے گارڈ نے زد و کوب بھی کیا ، مجھے ایک تو یہ سمجھ نہیں آتا یہ پروٹوکول کیسا ہے کہ یہ باتھ روم بھی جاتے ہیں تو گارڈ ساتھ ہوتے ہیں ، ان گارڈز کو ذاتی پرخاش نکالنے کے لیے استعمال کرتے ہیں ۔ پتہ نہیں کب ہماری اس ایلیٹ کلاس اور متکبر حکمرانی سے جان چھوٹے گی  تحریر صہیب جمال

##############################
https://web.facebook.com/suhaib.jamal.1/posts/10158199694454551
ابھی ٹی وی پر آرمی ترمیمی بل دیکھ رہا تھا ، پیپلز پارٹی ، ن لیگ اور تحریک انصاف اور ان کے اتحادی ممبرز حمایت میں جب ہاں کر رہے تھے تو مجھے یہ محسوس ہوا کہ ہم عوام انگریزوں کے بعد اب بھی غلام ہیں ، یاد رکھیں آپ اپنے ووٹ سے غلاموں کو اسمبلی بھیجتے ہیں ۔ کیونکہ ہم غلام ہیں ، ہماری ذہنیت غلام ہے ، کیونکہ سب کی دولت ، جائیداد اور اولادوں کا سیاسی مستقبل اس غلامی سے جڑے ہیں ۔ چلیں اب آپ جو جو آرمی چیف کی توسیع بل پر مطمئن ہیں تو آج سے ہی اپنے مسائل یعنی ملکی مسائل کی لسٹ نکالیں اور یہ دیکھیں اس ترمیم سے کیا کیا مسائل حل ہوتے ہیں ، آپ کی زندگی میں کیا بدلاؤ آتا ہے ۔ جی یو آئی ، جماعت اسلامی اور سابق فاٹا کے ارکان نے غلامی سے انکار کردیا ، تاریخ میں لکھا جائے گا کہ جب یہ غلام اپنے فوائد کے لیے وردی کی چاکری کر رہے تھے تو کچھ لوگ جن کے دامن صاف ہیں جو بلیک میل نہیں ہوتے وہ انکاری تھے  یہ حکومت اب تک قومی سلامتی اور قومی مفاد کو جو خطرہ تھا وہ قوم کو نہیں بتا سکی ، فردوس عاشق اعوان پورا زور لگا کر بھی نہیں بتا پا رہی ہیں ، اپوزیشن کو پچھلے ریلیف اور آگے احتساب کے عمل میں نرمی پر مطمئن نہ کرسکی ہیں ۔ تو جناب طے یہ ہوا کہ کرپشن بچانی ہو کرسی بچانی ہو تو وردی کی غلامی آپ کے لیے دفاعی شیلڈ بن جاتی ہے ۔ تحریر صہیب جمال

##############################
https://web.facebook.com/suhaib.jamal.1/posts/10158202477799551
توسیع کیس دوسرا پہلو  ہم شاید سب عمران خان اور اس کی پوری ٹیم کو نااہل اور بوٹ پالشی سمجھ رہے ہیں ، اب میں آپ کو سناتا ہوں اصل کہانی جو صرف میرے دماغ میں آئی تھی ۔ جب سے پی ٹی آئی کی حکومت آئی ہے اس پر بوٹ پالش کی چھاپ الیکشن سے پہلے ہی لگ چکی تھی ۔ عمران خان نے اپنے کرکٹ کے کپتانی والے دماغ کا استعمال کیا اس کو اچھی طرح پتہ تھا کہ وہ کچھ بھی کرلے اسٹیبلشمنٹ کے بغیر اس کے لیے اقتدار حاصل کرنا ناممکن تھا ۔ پہلے اس نے ایک پلان کے تحت اپنی پارٹی میں وہ افراد شامل کیے جن کا اسٹیبلشمنٹ یا آئی ایس آئی کے سیاسی ونگ سے اچھے تعلقات تھے ، جو ہر دور میں ایجنسی یا اسٹیبلشمنٹ کے منظورِ نظر رہے ہیں ، جن سے آج بھی خان کو کوئی دلچسپی نہیں ۔ اس کی پارٹی کے افراد نے ایسے افراد  کی لسٹ تیار کی پھر ان سے رابطہ کیا گیا اور کسی نہ کسی طرح ان کو پارٹی میں شامل کرلیا گیا یوں ان کے ذریعے خان نے اسٹیبلشمنٹ یا ایجنسی میں اپنی جگہ بنالی پھر آہستہ آہستہ ان کو یقین دلایا آپ جیسا چاہیں گے ویسا ہوگا ، اپنی شخصیت اور کچھ ساتھیوں کی مدد سے افسران کے گھروں تک رسائی حاصل کی ، ان کی بیگمات کو یہ باور کروایا کہ ملک خطرے میں ہے آپ بھی اپنا کردار ادا کریں ، اس کی مثال یہ ہے کہ قومی و صوبائی اسمبلیز کی مخصوص سیٹس پر پھر افسران کی بیگمات موجود ہیں ، پھر ان بیگمات نے بھی کافی ضد کیں کہ ہمیں عمران خان میں ایک سچا لیڈر نظر آتا ہے اس کے لیے کچھ نہ کچھ کیا جائے ، پھر محکمہ زراعت نے باقی ماندہ اپنے اپنے حلقے میں ان سیاست دانوں کو درانتی دکھا کر پی ٹی آئی کا مفلر پہنوایا اور الیکٹیبلز خوف سے جمع ہوگئے ،  یوں خان نے اقتدار حاصل کرلیا ۔ مگر اس کے اندر ایک انقلابی موجود رہا ، اس نے پلان کیا کہ اسٹیبلشمنٹ کی چھری سے ہی اسٹیبلشمنٹ کو حلال کیا جائے ۔ باجوہ کی ریٹائرمنٹ کا وقت قریب آگیا اور باجوہ صاحب ڈاکٹرائن نے نوکری بڑھانے کی خواہش کا اظہار کیا ۔ بس ۔۔۔۔۔ !  یہاں سے خان نے کرکٹ جیسی بساط بچھائی ، خود ہی توسیع کا آرڈر جاری کیا اور دوسری طرف کسی وکیل کو کہلوا دیا کہ تم توسیع کے خلاف درخواست دو اور سپریم کورٹ کے ججز کو کہہ دیا کہ اگر درخواست گذار کہیں غائب ہو جائے تو ازخود نوٹس لے لیں ، سب کچھ پلان کے مطابق ہوا ، صدر عارف علوی نے بھی پلان کے مطابق سمری پر دستخط کردیے ، وہ سمری کابینہ کی ووٹنگ کے بغیر ہی فائل میں لگا دی گئی ، دوبارہ صدر کو نہیں بھیجی گئی ،  یہ بیوقوفانہ حرکت بھی پلان کا حصہ تھی ، پھر وہی ہوا سپریم کورٹ نے ازخود نوٹس لے لیا مدعی خوف کے مارے بھاگ نکلا بھاگنا ہی تھا ، سپریم کورٹ نے آرڈر کے ڈاکومنٹس کو بار بار مسترد کیا ، ورنہ کوئی سوچ سکتا ہے کہ فروغ نسیم جیسا ماہرِ قانون ایسی غلطی کرے ، کیس کا فیصلہ بھی پلان کے مطابق ہوا ، دوسری طرف خان نے اپوزیشن کو بھی راضی کرلیا اور اپنا پلان بتا دیا کہ وہ آرمی چیف کو سپریم کورٹ کے فیصلے اور پارلیمنٹ کا محتاج بنا دوں گا ، بس آپ لوگ تھوڑا معاملے کو طول دیں آسانی سے نہیں مانیے گا ، ن لیگ ، پیپلز پارٹی اور اے این پی نے معاملہ کی نزاکت کو سمجھ لیا ۔ یہ سب بھی پلان کے مطابق ہوا ، ایک دن میں ہی پاس ہونے والا آرمی ترمیمی آرڈیننس بل پانچ چھ دنوں کے لیے طول پکڑ گیا اور کل یہ بل کثرتِ رائے سے پاس ہوگیا ۔ خان نے اپنے اوپر لگنے والی بوٹ پالش چھاپ کو ہی استعمال کرتے ہوئے ، پاکستان کی تاریخ میں پہلی دفعہ کسی آرمی چیف کو سویلین اداروں کے مرہونِ منت کر دیا ، اس نے فوجیوں کو بتا دیا کہ سپریم کورٹ اور پارلیمنٹ وزارتِ دفاع کے اس محکمہ کے اوپر ہے ۔ اس دوران اپنے وزراء کو ہدایت کی کہ سپریم کورٹ پر تنقید جاری رکھیں اور مشرف کے کیس کو بھی ہلکا کر دیا اور فیصلہ اس کے خلاف آیا اور اپنے آپ کو یہ شو کیا کہ ہم سابق چیف کی بھی موجودہ چیف کی طرح خدمت کرسکتے ہیں ہم سے بڑا کوئی وفادار نہیں ، یہ بھی ٹریپ کرنے کا حربہ تھا ۔ خان بہت چالاک ہے ۔ یوں اس مردِ آہن نے پوری فوج کو ، حکومت اور اپوزیشن کا زندگی بھر کے لیے احسان مند کر دیا ۔ آرمی چیف کی مدتِ ملازمت میں توسیع بھی ہوگئی ، سپریم کورٹ اور پارلیمنٹ کی بالادستی بھی قائم ہوگئی ۔ اب خان کو کوئی بوٹ پالشی نہ کہے اس نے اور اس کی قانونی ٹیم نے واقعی پہلی دفعہ فوجیوں کو "عوام کے ملازم" ثابت کر دیا ۔ جب بھی تاریخ لکھی جائے گی اس میں لکھا جائے گا کہ "پی ٹی آئی کے دورِ حکومت میں پاکستان کی تاریخ میں پہلی دفعہ عمران خان کی وزارتِ عظمیٰ میں کسی آرمی چیف کو پارلیمنٹ نے اپنی مرضی سے توسیع دی اور پہلی دفعہ اسی دور کسی آرمی چیف کو آئین توڑنے پر پھانسی کی سزا سنائی گئی"  ورنہ کیا آپ سوچ سکتے ہیں کہ ،  جو یہ کہتا ہو کہ آرٹیکل 6 کے تحت مشرف کو پھانسی دی جائے اور آرمی چیف کی مدتِ ملازمت نہ بڑھائی جائے وہ یکدم یوٹرن لے لے ، نہیں یہ سب پلان تھا اس کو میں "نیازی پلان" کا نام دیتا ہوں ۔ بس اب معیشت کی بہتری پر خان کی توجہ ہوگی ، چند دنوں میں ایسا گیم پلان خان امریکہ کے ساتھ کھیلے گا ، ڈالر برسیں گے ۔ ( تحریک انصاف کے دوست سوچ رہے ہوں گے کہ اس پوسٹ کی حمایت کریں یا مخالفت ) تحریر صہیب جمال

##############################
https://web.facebook.com/suhaib.jamal.1/posts/10158209369989551
صہیب جمال اپنے پورے جاہ و جمال کے ساتھ پائے جائیں گے ، 10 تا 12 جنوری ، ایکسپو سینٹر کراچی ،  انٹرنیشنل پراپرٹی ایکسپو ،ہال 4 اسٹال نمبر سولہ اور سترہ Super Kote Paint بیچتے ہوئے ، پھر نہ کہنا ہمیں خبر نہ ہوئی ۔ نوٹ : یہاں چپکے سے آکر میری پکچر بنانا منع ہے ۔

##############################
https://web.facebook.com/suhaib.jamal.1/posts/10158207107704551
چلو جی کھیل ختم پیسہ ہضم ، پہلے کہا سو دن ، پھر کہلوایا چھ مہینے ، پھر کہا ایک سال ، پھر کہا دو سال ، پھر کہا پانچ سال ، پھر کہا دس سال اب نوبت قبر تک آ چکی ہے ۔ خان صاحب ! آپ کا پلان بہت اچھا ہے ، ساری بات ہی ختم ، اب اگر کوئی تبدیلی سے آنے والی خوشحالی کا پوچھے گا تو یوتھیے ہاتھوں میں تسبیح پکڑے ، سر پر کفن لپیٹنے ، ناک میں کافور پھنسائے کہیں گے "بس بھائی چھ سال سے خوشحالی آنے اور دوسوارب ڈالر کی واپسی کے خیال کی گمراہی میں پڑے رہے ، ہم غلط تھے ، چلو قبر کی طرف " ۔ تو بھائیو ! چلو چلو قبرستان کی طرف  (نوٹ : قبر میں بھی سکون اس کو ملے گا جو جھوٹ نہ بولتا ہو ، بہتان نہ باندھتا ہو ، اپنے و غیر  کے لیے انصاف کی بات کرتا ہو ، جو اپنی کہی باتوں سے اپنے مفادات کے لیے پلٹ نہ جاتا ہو ) تحریر صہیب جمال


##############################
https://www.facebook.com/ComputerVision/posts/10159982637647306
ناجانے ان امریکی کالوں کے کتنے ہی آباؤاجداد مسلمان تھے ، یورپی گورے افریقہ میں ان کے خاندانوں کا قتل عام کر کے ان کو اغوا کر کے امریکہ لے گئے، ان کو غلام بنا کر ان کو شدید جسمانی و نفسیاتی ٹارچر کیا، ان کی نسل کشی کی اور ان کو مسلمان سے زبردستی عیسائی بنا دیا۔۔۔۔۔ ان ہی مسلمان غلاموں کی اولاد نظریاتی یتیم ہو کر آج عیسائی و لادین ہے ، گانے بجانے کی شوقین ہے، ایل جی بی ٹی کی پریڈز کرتی پھرتی ہے، اور آج بھی استحصال کی شکار حقوق کے لئے ماری ماری پھر رہی ہے  مسلمان جب بھی سیاسی و شعوری طور پر غافل ہوئے ان کی نسلوں کی نسلیں برباد ہو گئیں، ان مسلم اشرافیہ کی اپنی اولادیں بھی غرق ہو گئیں جو اپنی دانست میں اپنی ان اولادوں کے خاطر لوٹ مار اور کرپشن کیا کرتے تھے  ذیل میں ایک افریقی غلام کی اس آپ بیتی کا ذکر ہے جو عربی میں ہونے کی بینا پر امریکی پراپگنڈا سے بچ گئی تھی ، اس اپ بیتی پر مبنی معلومات کو اردہ میں ترجمہ کیا ہے  Ali Amen Rizvi  نے  ------------- The Only Surviving Text Written in Arabic by an American Slave Has Been Digitized & Put Online: Read the Autobiography of Enslaved Islamic Scholar, Omar Ibn Said (1831) جب ایک غلام سے تحریری شہادت طلب گئی: عمر سے لے کر شیخ ہنٹر تک۔ "آپ نے مجھ سے اپنی زندگی تحریر میں لانے کو کہا۔ میں یہ کرنے کے قابل نہیں ہوں کیونکہ میں اپنی زبان کے ساتھ ساتھ عربی زبان کو بھی بھول چکا ہوں۔ میں نہ تو ازروئے قواعد زبان اور نہ ہی ازروئے صرف و نحو کے مطابق لکھ سکتا ہوں۔ اور اسی طرح ، میرے بھائی ، میں آپ سے خدا کے نام سے التجا کرتا ہوں، کہ مجھ پر الزام نہ لگائیں ، کیوں کہ میں کمزور نظر اور کمزور جسم کا آدمی ہوں۔ میرا نام عمر بن سعید ہے۔ میری جائے پیدائش فط طور{Fut Tûr} تھا، جودو دریاوں کے درمیان تھا۔ میں نے ایک شیخ، محمد سعید کی ہدایت کے مطابق، اپنے بھائی، اور شیخ سلیمان کیمبیہ، اور شیخ جبریل ابدال سے علم حاصل کیا۔ میں نے پچیس سال تک اپنی تعلیم جاری رکھی، اور پھر اپنے گھر واپس آگیا، جہاں میں چھ سال رہا۔ پھر ہمارے علاقے میں ایک بڑی فوج آئی، جس نے بہت سے آدمیوں کو مار ڈالا، اور مجھے لے کر عظیم سمندر میں لے گئے، اور مجھے عیسائیوں کے سامنے بیچ دیا، جنہوں نے مجھے باندھ کر ایک عظیم جہاز میں سوار کردیا اور ہم ڈیڑھ ماہ تک عظیم سمندر میں سفر کرتے رہے، جس کے بعد ہم ایک جگہ پہنچے، جس کا عیسائی زبان میں چارلسٹن نام تھا۔ وہاں انہوں نے مجھے ایک چھوٹے سے، کمزور، اور بدکار، جانسن نامی شخص، کے ہاتھ بیچ دیا، ایک مکمل بے دین ، جسے خدا کا بالکل بھی خوف نہیں تھا۔ اب میں ایک چھوٹا آدمی ہوں، اور سخت محنت کرنے سے قاصر ہوں، لہذا میں جانسن کی قید سے بھاگ گیا اور ایک ماہ کے بعد فید ال نامی جگہ پر پہنچا۔ [Fayetteville۔] یہاں میں نے کچھ بڑے گھر (گرجا گھر) دیکھے۔ نئے چاند پر میں ایک چرچ میں نماز پڑھنے گیا۔ ایک لڑکے نے مجھے دیکھ لیا اور اپنے والد کے گھر کی طرف دوڑا اور اسے اطلاع دی کہ اس نے چرچ میں ایک سیاہ فام آدمی کو دیکھا ہے۔ ہنڈا (Hunter؟) نامی ایک شخص اور اس کے ساتھ ایک دوسرا شخص گھوڑے پر سوار، کتوں کے ایک دستے کے ساتھ تحقیق کی غرض سے آئے۔ وہ مجھے لے گئے اور مجھے اپنے ساتھ بارہ میل دور فید ال نامی جگہ پر جانے کے لئے مجبور کیا، جہاں انہوں نے مجھے ایک ایسے بڑے گھر میں ڈال دیا جہاں سے میں باہر نہیں جاسکتا تھا۔ میں اس بڑے گھر میں (جس کو وہ عیسائی زبان میں ، جیل کہتے تھے) سولہ دن اور رات رہا۔ ایک جمعہ کے دن جیلر آیا اور اس نے گھر کا دروازہ کھولا تو میں نے دیکھا کہ باہر بہت سارے آدمی، تمام عیسائی، جن میں سے کچھ نے مجھ سے پکارا ، "تمہارا نام کیا ہے؟ کیا یہ عمر ہے یا سعید ہے؟" مجھے ان کی مسیحی زبان سمجھ نہیں آئی۔ باب مم فورڈ{Bob Mumford} نامی ایک شخص مجھے جیل سے باہر لے گیا، اور میں ان کے ساتھ ان کی جگہ پر جانے بہت خوش تھا۔ میں مم فورڈ کی طرف چار دن اور رات رہا اور پھر جم اوون{Jim Owen} نامی شخص اور ممفورڈ کے داماد نے، جس کی شادی اس کی بیٹی بیٹسی {Betsey} سے ہوئی تھی، مجھ سے پوچھا کہ کیا میں بلیڈن{Bladen} نامی جگہ جانے کو تیار ہوں؟ میں نے کہا، ہاں، میں راضی تھا۔ میں ان کے ساتھ چلا گیا اور ابھی تک جم اوون کے گھر پر رہ رہا ہوں۔ جم اوون کے ہاتھ میں آنے سے پہلے [یا بعد؟] میں مچل{Mitchell} کے نام سے ایک شخص مجھے خریدنے آیا تھا۔ اس نے مجھ سے پوچھا کہ کیا میں چارلسٹن سٹی جانے کو تیار ہوں؟ میں نے کہا "نہیں ، نہیں ، نہیں ، نہیں ، نہیں ، نہیں ، میں چارلسٹن جانے کو تیار نہیں ہوں۔ میں جم اوون کے ساتھ رہتا ہوں۔" مسیحی ملک آنے سے پہلے، میرا مذہب "محمد" کا مذہب تھا، جو خدا کے رسول تھے، "خدا ان پر رحم کرے اور انہیں سلامتی عطا کرے"۔ میں دن کے نکلنے سے پہلے ہی مسجد کی طرف چل پڑتا تھا ، اپنا چہرہ اور سر اور ہاتھ پاؤں دھوتا تھا۔ میں دوپہر کے وقت نماز ادا کرتا تھا، سہ پہر میں نماز پڑھتا تھا ، غروب آفتاب کے وقت پڑھتا تھا ، شام کو پڑھتا تھا۔ میں ہر سال خیرات دیتا تھا، سونا، چاندی، بیج، مویشی، بھیڑ، بکری، چاول، گندم اور جو۔ میں مذکورہ بالا تمام چیزوں کا دسواں حصہ دیتا تھا۔ میں ہر سال کافروں کے خلاف جہاد میں جاتا تھا۔ میں مکہ حج پر گیا ، جیسا کہ تمام صاحب استطاعت لوگ جاتے تھے- میرے والد کے چھ بیٹے اور پانچ بیٹیاں تھیں، اور میری والدہ کے تین بیٹے اور ایک بیٹی تھی۔ جب میں نے اپنا ملک چھوڑا تو میری عمر سینتیس سال تھی- میں عیسائیوں کے ملک میں چوبیس سال سے رہ رہا ہوں ۔-- تحریر سال 1831 {Written A. D. 1831}۔ اے شمالی کیرولائنا کے عوام ، اے جنوبی کیرولائنا کے عوام ، اے امریکہ کے تمام لوگو۔۔۔ ۔جم اوون کے پہلے بیٹے کا نام تھامس{Thomas} ہے، اور اس کی بہن کو ماسا جین (Martha Jane?؟) کہتے ہیں۔ یہ ایک اعلی خاندان ہے۔ ٹام اوون اور نیل اوون کے دو بیٹے اور ایک بیٹی ہے۔ پہلے بیٹے کو جِم اور دوسرے جان کہتے ہیں۔ اس بیٹی کا نام میلیسا ہے۔ سید جم اوون اور اس کی اہلیہ بیٹسی کے دو بیٹے اور پانچ بیٹیاں ہیں۔ ان کے نام ٹام، اور جان، اور مرسی، مریم، صوفیہ، مارگریٹ اور الیزا ہیں۔ یہ کنبہ ایک بہت ہی اچھا کنبہ ہے۔ جان اوون کی بیوی کا نام لوسی ہے اور وہ ایک بہترین بیوی ہیں۔ اس کے پانچ بچے تھے۔ ان میں سے تین کی موت ہوگئی اور دو ابھی تک زندہ ہیں۔ اے امریکیو ، نارتھ کیرولائنا کے لوگو ، کیا تمہارے پاس، کیا تمہارے پاس، کیا تمہارے پاس، کیا تمہارے پاس، کیا تمہارے پاس اس خاندان کی طرح کا کوئی خاندان ہے۔ جیسے کہ وہ کہتے ہیں کہ خدا سے اتنا پیار کرنے والے؟ سابقہ میں، عمر، مشہورو معروف قرآن پاک کی کتاب پڑھنا پسند کرتا تھا۔ جنرل جم اوون اور ان کی اہلیہ انجیل پڑھتے تھے، اور انہوں نے مجھے یہ بہت پڑھائی، -رب کی انجیل، ہمارا رب ، ہمارا خالق ، ہمارا بادشاہ۔ جس کے حکم سے ہمارے حالات، صحت اور دولت، بدلتے ہیں، بَہ رَضا و رَغبَت، نہ کہ مجبوری سے -- تو میرا دل خوش خبری کے لئے کھول دے ، سیدھے راستے کی راہ پر-- تمام جہانوں کے مالک کا شکر ہے ، بہت بہت شکریہ۔ وہ رحمت میں بہت زیادہ ہے اور نیکی میں بکثرت ہے۔ کیونکہ شریعت موسیٰ نے دی تھی، لیکن فضل اور سچائی یسوع مسیح کے وسیلے سے تھی۔ جب میں محمدی تھا تو میں ایسے دعا مانگتا تھا،"سب طرح کی تعریف خدا ہی کے لئے ہے جو تمام مخلوقات کا پروردگار ہے- بڑا مہربان نہایت رحم والا۔ انصاف کے دن کا حاکم۔ ہم تیری ہی عبادت کرتے ہیں اور تجھ ہی سے مدد مانگتے ہیں۔ ہم کو سیدھے رستے چلا۔ ان لوگوں کے رستے جن پر تو اپنا فضل وکرم کرتا رہا نہ ان کے جن پر غصے ہوتا رہا اور نہ گمراہوں کے۔ آمین۔ "- لیکن اب میں اپنے خداوند یسوع مسیحا کے الفاظ میں" ہمارے والد "وغیرہ سے دعا مانگتا ہوں۔ میں شدید مجبوری کے تحت اس ملک میں مقیم ہوں۔ ظالم لوگوں نے مجھے تشدد کا نشانہ بنایا اور عیسائیوں کے سامنے بیچ دیا۔ ہم ڈیڑھ مہینہ عظیم سمندر پر سفرکرنے کے بعد عیسائی سرزمین میں چارلسٹن نامی اس جگہ پر پہنچے۔ میں ایک چھوٹے ، کمزور اور ظالم شخص کے ہاتھوں میں چلا گیا، جو خدا سے بالکل نہیں ڈرتا تھا اور نہ ہی (انجیل) پڑھتا تھا اور نہ ہی دعا کرتا تھا۔میں خوفزدہ تھا کہ اتنے بدکردار آدمی کے ساتھ رہوں گا، جس نے بہت سارے جرائم کیے اور میں بالآخر بھاگ گیا۔ ایک مہینے کے بعد ہمارے خداوند خدا نے مجھے ایک اچھے آدمی کے حوالے کیا، جو خدا سے ڈرتا ہے، اور نیکی کرنا پسند کرتا ہے، اور جس کا نام جم اوون ہے اور اس کا بھائی کرنل جان اوون کہلاتا ہے۔ یہ دو عمدہ آدمی ہیں -- میں بلیڈن کاؤنٹی میں مقیم ہوں۔ میں جم اوون کے ہاتھ میں ہوں جو کبھی مجھے نہیں پیٹتا، نہ مجھے ڈانٹتا ہے۔ اس نے نہ تو مجھے بھوکا رکھا اور نہ ہی ننگا، اور مجھے کوئی سخت کام نہیں کرنا پڑتا۔ میں محنت کرنے کے قابل نہیں ہوں کیونکہ میں ایک چھوٹا آدمی اور لاغر ہوں۔ پچھلے بیس سالوں کے دوران میں جم اوون کے ہاتھوں میں، میری ہر خواہش پوری ہوئی ہے۔

##############################
https://www.facebook.com/ComputerVision/posts/10159981584967306
سچ پوچھیں تو ان مباحث سے میں خود تنگ آ چکا ہوں ، کہ ہمیں طاغوت سے بڑے بڑے فتنے درپیش ہیں، لیکن پھر میں دیکھتا ہوں کہ جس جس جگہ صحابہ پر بکواسات کرنےاور جان بوجھ کر، بددیانتی سے احادیث کے غلط ترجمے کرنے والے کسی بندے کو پروموٹ کیا جائے اور سب سطحی علم رکھنے والے پڑھے لکھے جاہل اس پر واہ واہ کرتے سر دھننا شروع ہو جائیں تو پھر ردعمل بھی ہر اس جگہ آئے گا، اور پھر سب لوگ انہی مباحث میں ہی پھنسے رہ جائیں گے اب یوٹیوب پر گیارہ بارہ لاکھ نیم حکیم فالورز اور دیگر جگہوں پر بھی لاکھوں فالورز رکھنے والے علمی بددیانت شخص کو ایکسپوز کرنا واجب ہو چکا ہے، خود ہی دیکھ لیں کہ دین کے ساتھ کھلواڑ کیسے ہو رہا ہے
